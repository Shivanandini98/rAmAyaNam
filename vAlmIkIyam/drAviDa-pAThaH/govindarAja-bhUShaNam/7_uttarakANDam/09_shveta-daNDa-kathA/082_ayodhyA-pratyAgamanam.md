+++
title = "०८२ अयोध्या-प्रत्यागमनम्"

+++

<details open><summary>विश्वास-प्रस्तुतिः</summary>

श्रीमद्रामायणे वाल्मीकीये आदिकाव्ये उत्तरकाण्डे द्व्यशीतितमः सर्गः
</details>

<details><summary>मूलम्</summary>

श्रीमद्रामायणे वाल्मीकीये आदिकाव्ये उत्तरकाण्डे द्व्यशीतितमः सर्गः
</details>

<details><summary>विषयाः</summary>

शंबुक-शूद्र-वधानन्तरं  
रात्राव् अगस्त्याश्रमे स्थितवता रामेण  
प्रभाते तद्-अभिवादन-पूर्वकं पुष्पकारोहणेन  
पुनर् अयोध्यां प्रत्यागमनम् ॥ १॥
</details>

<details open><summary>विश्वास-प्रस्तुतिः</summary>

ऋषेर्वचनमाज्ञाय रामः सन्ध्यामुपासितुम् ।  
उपाक्रमत्सरः पुण्यमप्सरोगण सेवितम् ॥ १ ॥  
तत्रोदकमुपस्पृश्य सन्ध्यामन्वास्य पश्चिमाम् ।  
आश्रमं प्राविशद्रामः कुम्भयोनेर्महात्मनः ॥ २ ॥  
तस्यागस्त्यो बहुगुणं कन्दमूलं तेथौषधिम् ।  
शाल्यादीनि पवित्राणि भोजनार्थमकल्पयत् ॥ ३ ॥  
स भुक्तवान्नर श्रेष्ठस्तदन्नममृतोपमम् ।  
प्रीतश्च परितुष्टश्च तां रात्रिं समुपाविशत् ॥ ४ ॥
</details>

<details><summary>मूलम्</summary>

ऋषेर्वचनमाज्ञाय रामः सन्ध्यामुपासितुम् ।  
उपाक्रमत्सरः पुण्यमप्सरोगण सेवितम् ॥ १ ॥  
तत्रोदकमुपस्पृश्य सन्ध्यामन्वास्य पश्चिमाम् ।  
आश्रमं प्राविशद्रामः कुम्भयोनेर्महात्मनः ॥ २ ॥  
तस्यागस्त्यो बहुगुणं कन्दमूलं तेथौषधिम् ।  
शाल्यादीनि पवित्राणि भोजनार्थमकल्पयत् ॥ ३ ॥  
स भुक्तवान्नर श्रेष्ठस्तदन्नममृतोपमम् ।  
प्रीतश्च परितुष्टश्च तां रात्रिं समुपाविशत् ॥ ४ ॥
</details>

<details><summary>व्याख्या</summary>

कन्दमूलं कन्दरूपं मूलं कन्दमूलं । तथा ओषधिं दिव्यौषधिरूपं । जरापलितघ्नमित्यर्थः । एवं बहुगुणप्रयोजनार्थं ददौ । भोजनार्थं तु शालिपवित्राणि पवित्रशाल्यन्नानीत्यर्थः ॥ ३-४ ॥
</details>

<details open><summary>विश्वास-प्रस्तुतिः</summary>

प्रभाते काल्यमुत्थाय कृत्वाऽऽह्निकमरिन्दमः ।  
ऋषिं समुपचक्राम गमनाय रघूत्तमः ॥ ५ ॥  
अभिवाद्याब्रवीद्रामो महर्षिं कुम्भसंभवम् ।  
आपृच्छे स्वां पुरीं गन्तुं मामनुज्ञातुमर्हसि ॥ ६ ॥
</details>

<details><summary>मूलम्</summary>

प्रभाते काल्यमुत्थाय कृत्वाऽऽह्निकमरिन्दमः ।  
ऋषिं समुपचक्राम गमनाय रघूत्तमः ॥ ५ ॥  
अभिवाद्याब्रवीद्रामो महर्षिं कुम्भसंभवम् ।  
आपृच्छे स्वां पुरीं गन्तुं मामनुज्ञातुमर्हसि ॥ ६ ॥
</details>

<details><summary>व्याख्या</summary>

काल्यं प्रातः-कालिकमाह्निकं कृत्वा । गमनायेति । गमनानुज्ञार्थमित्यर्थः ॥ ५-६ ॥
</details>

<details open><summary>विश्वास-प्रस्तुतिः</summary>

धन्योस्म्यनुगृहीतोस्मि दर्शनेन महात्मनः ।  
द्रष्टुं चैवागमिष्यामि पावनार्थमिहात्मनः ॥ ७ ॥
</details>

<details><summary>मूलम्</summary>

धन्योस्म्यनुगृहीतोस्मि दर्शनेन महात्मनः ।  
द्रष्टुं चैवागमिष्यामि पावनार्थमिहात्मनः ॥ ७ ॥
</details>

<details><summary>व्याख्या</summary>

आगमिष्यामीति । अतःपरमपि यदाऽऽकाङ्क्षा तदा आमनः पावनार्थमागमिष्यामीत्युक्तवानित्यर्थः ॥ ७ ॥
</details>

<details open><summary>विश्वास-प्रस्तुतिः</summary>

तथा वदति काकुत्स्थे वाक्यमद्भुतदर्शनम् ।  
उवाच परमप्रीतो धर्मनेत्रस्तपोधनः ॥ ८ ॥  
अस्यद्भुतमिदं वाक्यं तव राम शुभाक्षरम् ।  
पावनः सर्वभूतानां त्वमेव रघुनन्दन ॥ ९ ॥
</details>

<details><summary>मूलम्</summary>

तथा वदति काकुत्स्थे वाक्यमद्भुतदर्शनम् ।  
उवाच परमप्रीतो धर्मनेत्रस्तपोधनः ॥ ८ ॥  
अस्यद्भुतमिदं वाक्यं तव राम शुभाक्षरम् ।  
पावनः सर्वभूतानां त्वमेव रघुनन्दन ॥ ९ ॥
</details>

<details><summary>व्याख्या</summary>

परमप्रीत इति । एवं विनयवचनादिति शेषः । धर्मनेत्र इति । धर्मो नेत्रं ज्ञानसाधनं यस्य स तथा ॥ ८-९ ॥
</details>

<details open><summary>विश्वास-प्रस्तुतिः</summary>

मुहूर्तमपि राम त्वां ये च पश्यन्ति केचन ।  
पाविताः स्वर्गभूताश्च पूज्यास्ते सर्वदेवतैः ॥ १० ॥  
ये च त्वां घोरचक्षुर्भिः पश्यन्ति प्राणिनो भुवि ।  
हतास्ते यमदण्डेन सद्यो निरयगामिनः ॥ ११ ॥
</details>

<details><summary>मूलम्</summary>

मुहूर्तमपि राम त्वां ये च पश्यन्ति केचन ।  
पाविताः स्वर्गभूताश्च पूज्यास्ते सर्वदेवतैः ॥ १० ॥  
ये च त्वां घोरचक्षुर्भिः पश्यन्ति प्राणिनो भुवि ।  
हतास्ते यमदण्डेन सद्यो निरयगामिनः ॥ ११ ॥
</details>

<details><summary>व्याख्या</summary>

स्वर्गभूताः स्वर्गं प्राप्ताः ॥ १०-११ ॥
</details>

<details open><summary>विश्वास-प्रस्तुतिः</summary>

ईदृशस्त्वं रघुश्रेष्ठ पावनः सर्वदेहिनाम् ।  
भुवि त्वां कथयन्तोपि सिद्धिमेष्यन्ति राघव ॥ १२ ॥
</details>

<details><summary>मूलम्</summary>

ईदृशस्त्वं रघुश्रेष्ठ पावनः सर्वदेहिनाम् ।  
भुवि त्वां कथयन्तोपि सिद्धिमेष्यन्ति राघव ॥ १२ ॥
</details>

<details><summary>व्याख्या</summary>

सिद्धिं परमं तत्त्वं ब्रह्मभावम् ॥ १२ ॥
</details>

<details open><summary>विश्वास-प्रस्तुतिः</summary>

गच्छ चारिष्टमव्यग्रः पन्थानमकुतोभयम् ।  
प्रशाधि राज्यं धर्मेण गतिर्हि जगतो भवान् ॥ १३ ॥
</details>

<details><summary>मूलम्</summary>

गच्छ चारिष्टमव्यग्रः पन्थानमकुतोभयम् ।  
प्रशाधि राज्यं धर्मेण गतिर्हि जगतो भवान् ॥ १३ ॥
</details>

<details><summary>व्याख्या</summary>

अरिष्टं सुखम् ॥ १३ ॥
</details>

<details open><summary>विश्वास-प्रस्तुतिः</summary>

एवमुक्तस्तु मुनिना प्राञ्जलिः प्रग्रहो नृपः ।  
अभ्यवादयत प्राज्ञस्तमृषिं पुण्यशालिनम् ॥ १४ ॥  
अभिवाद्य मुनिश्रेष्ठं तांश्च सर्वांस्तपोधनान् ।  
अध्यारोहत्तदव्यग्रः पुष्पकं हेमभूषितम् ॥ १५ ॥  
तं प्रयान्तं मुनिगणा ह्याशीर्वादः समन्ततः ।  
अपूजयन्महेन्द्राभं सहस्राक्षमिवामराः ॥ १६ ॥  
स्वस्थः स ददृशे रामः पुष्पके हेमभूषिते ।  
शशी मेघसमीपस्थो यथा जलधरागमे ॥ १७ ॥
</details>

<details><summary>मूलम्</summary>

एवमुक्तस्तु मुनिना प्राञ्जलिः प्रग्रहो नृपः ।  
अभ्यवादयत प्राज्ञस्तमृषिं पुण्यशालिनम् ॥ १४ ॥  
अभिवाद्य मुनिश्रेष्ठं तांश्च सर्वांस्तपोधनान् ।  
अध्यारोहत्तदव्यग्रः पुष्पकं हेमभूषितम् ॥ १५ ॥  
तं प्रयान्तं मुनिगणा ह्याशीर्वादः समन्ततः ।  
अपूजयन्महेन्द्राभं सहस्राक्षमिवामराः ॥ १६ ॥  
स्वस्थः स ददृशे रामः पुष्पके हेमभूषिते ।  
शशी मेघसमीपस्थो यथा जलधरागमे ॥ १७ ॥
</details>

<details><summary>व्याख्या</summary>

प्रग्रहः उद्यतबाहुः ॥ १४-१७ ॥
</details>

<details open><summary>विश्वास-प्रस्तुतिः</summary>

ततोर्धदिवसे प्राप्ते पूज्यमानस्ततस्ततः ।  
अयोध्यां प्राप्य काकुत्स्थो मध्यकक्ष्यामवारुहत् ॥ १८ ॥  
ततो विसृज्य रुचिरं पुष्पकं कामगामि तत् ।  
विसर्जयित्वा गच्छेति स्वस्ति तेऽस्त्विति च प्रभुः ॥ १९ ॥
</details>

<details><summary>मूलम्</summary>

ततोर्धदिवसे प्राप्ते पूज्यमानस्ततस्ततः ।  
अयोध्यां प्राप्य काकुत्स्थो मध्यकक्ष्यामवारुहत् ॥ १८ ॥  
ततो विसृज्य रुचिरं पुष्पकं कामगामि तत् ।  
विसर्जयित्वा गच्छेति स्वस्ति तेऽस्त्विति च प्रभुः ॥ १९ ॥
</details>

<details><summary>व्याख्या</summary>

मध्यकक्ष्यां प्राप्येति शेषः ॥ १८-१९ ॥
</details>

<details open><summary>विश्वास-प्रस्तुतिः</summary>

कक्ष्यान्तरविनिक्षिप्तं द्वाःस्थं रामोऽब्रवीद्वचः ।  
लक्ष्मणं भरतं चैव गत्वा तौ लघुविक्रमौ ।  
ममागमनमाख्याय शब्दापयत मा चिरम् ॥ २० ॥
</details>

<details><summary>मूलम्</summary>

कक्ष्यान्तरविनिक्षिप्तं द्वाःस्थं रामोऽब्रवीद्वचः ।  
लक्ष्मणं भरतं चैव गत्वा तौ लघुविक्रमौ ।  
ममागमनमाख्याय शब्दापयत मा चिरम् ॥ २० ॥
</details>

<details><summary>व्याख्या</summary>

विनिक्षिप्तं योजितमिति यावत् । शब्दापयतेति पुगार्षः । आत्मानं शब्दवन्तं कुर्वित्यर्थः । बहुवचनमार्षम् ॥ २० ॥
</details>

<details open><summary>विश्वास-प्रस्तुतिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे द्व्यशीतितमः सर्गः ॥ ८२ ॥  
इति श्रीगोविन्दराजविरचिते श्रीमद्रामायणभूषणे मणिमुकुटाख्याने उत्तरकाण्डव्याख्याने द्व्यशीतितमः सर्गः ॥ ८२ ॥
</details>

<details><summary>मूलम्</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे द्व्यशीतितमः सर्गः ॥ ८२ ॥  
इति श्रीगोविन्दराजविरचिते श्रीमद्रामायणभूषणे मणिमुकुटाख्याने उत्तरकाण्डव्याख्याने द्व्यशीतितमः सर्गः ॥ ८२ ॥
</details>

