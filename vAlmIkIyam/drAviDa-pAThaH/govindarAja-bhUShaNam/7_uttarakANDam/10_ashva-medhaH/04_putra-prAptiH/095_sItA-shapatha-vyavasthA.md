+++
title = "०९५ सीता-शपथ-व्यवस्था"

+++

<details open><summary>विश्वास-प्रस्तुतिः</summary>

श्रीमद्रामायणे वाल्मीकीये आदिकाव्ये उत्तरकाण्डे पञ्चनवतितमः सर्गः
</details>

<details><summary>मूलम्</summary>

श्रीमद्रामायणे वाल्मीकीये आदिकाव्ये उत्तरकाण्डे पञ्चनवतितमः सर्गः
</details>

<details><summary>विषयाः</summary>

बहु-कालं सभा-मध्ये कुश-लव-गीत-रामायणं श्रुतवता रामेण  
रामायण-वचनाद् एव कुश-लवयोः सीता-सुतत्व-विज्ञानम् ॥ १ ॥  
तथा प्रत्ययोत्पादनेन  
लोकापवादापनोदन-पूर्वकं  
निज-शुद्धि--प्रख्यापनाय शपथ-करणे  
सीता-भावावगमाय  
वाल्मीकिं प्रति दूत-प्रेषणम् ॥ २ ॥  
दूत-मुखाच् छपथ-करणे  
सीताङ्गीकरण-श्रवण-हृष्टेन रामेण  
सकल-सभास्तारान्+++(=??)+++ प्रति परेद्युः प्रभाते  
प्रवर्तिष्यमाण-सीता-शपथ-दर्शन--प्रार्थना-पूर्वकं तेषां विसर्जनम् ॥ ३ ॥
</details>

<details open><summary>विश्वास-प्रस्तुतिः</summary>

रामो बहून्यहान्येवं तद्गीतं परमं शुभम् ।  
शुश्राव मुनिभिः सार्धं पार्थिवैः सह वानरैः ॥ १ ॥  
तस्मिन्गीते तु विज्ञाय सीतापुत्रौ कुशीलवौ ।  
तस्याः परिषदो मध्ये रामो वचनमब्रवीत् ।  
दूताञ्शुद्धसमाचारानाहूयात्ममनीषया ॥ २ ॥  
मद्वचो ब्रूत गच्छध्वमितो भगवतोऽन्तिकम् ॥ ३ ॥
</details>

<details><summary>मूलम्</summary>

रामो बहून्यहान्येवं तद्गीतं परमं शुभम् ।  
शुश्राव मुनिभिः सार्धं पार्थिवैः सह वानरैः ॥ १ ॥  
तस्मिन्गीते तु विज्ञाय सीतापुत्रौ कुशीलवौ ।  
तस्याः परिषदो मध्ये रामो वचनमब्रवीत् ।  
दूताञ्शुद्धसमाचारानाहूयात्ममनीषया ॥ २ ॥  
मद्वचो ब्रूत गच्छध्वमितो भगवतोऽन्तिकम् ॥ ३ ॥
</details>

गीते तु गीत एव । नतु ततः पूर्वं कस्यचिन्मुखादित्यर्थः ॥ २-३ ॥

<details open><summary>विश्वास-प्रस्तुतिः</summary>

यदि शुद्धसमाचारा यदि वा वीतकल्मषा ।  
करोत्विहात्मनः शुद्धिमनुमान्य महामुनिम् ॥ ४ ॥
</details>

<details><summary>मूलम्</summary>

यदि शुद्धसमाचारा यदि वा वीतकल्मषा ।  
करोत्विहात्मनः शुद्धिमनुमान्य महामुनिम् ॥ ४ ॥
</details>

महामुनिमनुमान्य महामुनेरनुमतिं कृत्वेत्यर्थः ॥ ४ ॥

<details open><summary>विश्वास-प्रस्तुतिः</summary>

छन्दं मुनेश्च विज्ञाय सीतायाश्च मनोगतम् ।  
प्रत्ययं दातुकामायास्ततः शंसत मे लघु ॥ ५ ॥  
श्वः प्रभाते तु शपथं मैथिली जनकात्मजा ।  
करोतु परिषन्मध्ये शोधनार्थं ममैव च ॥ ६ ॥  
श्रुत्वा तु राघवस्यैतद्वचः परममद्भुतम् ।  
दूताः संप्रययुर्वाटं यत्रास्ते मुनिपुङ्गवः ॥ ७ ॥  
ते प्रणम्य महात्मानं ज्वलन्तममितप्रभम् ।  
ऊचुस्ते रामवाक्यानि मृदूनि मधुराणि च ॥ ८ ॥  
तेषां तद्व्याहृतं श्रुत्वा रामस्य च मनोगतम् ।  
विज्ञाय सुमहातेजा मुनिर्वाक्यमथाब्रवीत् ॥ ९ ॥  
एवं भवतु भद्रं वो यथा वदति राघवः ।  
तथा करिष्यते सीता दैवतं हि पतिः स्त्रियाः ॥ १० ॥
</details>

<details><summary>मूलम्</summary>

छन्दं मुनेश्च विज्ञाय सीतायाश्च मनोगतम् ।  
प्रत्ययं दातुकामायास्ततः शंसत मे लघु ॥ ५ ॥  
श्वः प्रभाते तु शपथं मैथिली जनकात्मजा ।  
करोतु परिषन्मध्ये शोधनार्थं ममैव च ॥ ६ ॥  
श्रुत्वा तु राघवस्यैतद्वचः परममद्भुतम् ।  
दूताः संप्रययुर्वाटं यत्रास्ते मुनिपुङ्गवः ॥ ७ ॥  
ते प्रणम्य महात्मानं ज्वलन्तममितप्रभम् ।  
ऊचुस्ते रामवाक्यानि मृदूनि मधुराणि च ॥ ८ ॥  
तेषां तद्व्याहृतं श्रुत्वा रामस्य च मनोगतम् ।  
विज्ञाय सुमहातेजा मुनिर्वाक्यमथाब्रवीत् ॥ ९ ॥  
एवं भवतु भद्रं वो यथा वदति राघवः ।  
तथा करिष्यते सीता दैवतं हि पतिः स्त्रियाः ॥ १० ॥
</details>

छन्दं अभिप्रायम् ॥ ५-१० ॥

<details open><summary>विश्वास-प्रस्तुतिः</summary>

तथोक्ता मुनिना सर्वे रामदूता महौजसम् ।  
प्रत्येत्य राघवं क्षिप्रं मुनिवाक्यं बभाषिरे ॥ ११ ॥  
ततः प्रहृष्टः काकुत्स्थः श्रुत्वा वाक्यं महात्मनः ।  
ऋषींस्तत्र समेतांश्च राज्ञवैवाभ्यभाषत ॥ १२ ॥
</details>

<details><summary>मूलम्</summary>

तथोक्ता मुनिना सर्वे रामदूता महौजसम् ।  
प्रत्येत्य राघवं क्षिप्रं मुनिवाक्यं बभाषिरे ॥ ११ ॥  
ततः प्रहृष्टः काकुत्स्थः श्रुत्वा वाक्यं महात्मनः ।  
ऋषींस्तत्र समेतांश्च राज्ञवैवाभ्यभाषत ॥ १२ ॥
</details>

तभोक्ताइति सीता तथैव करिष्यतीत्युक्ता इत्यर्थः ॥ ११-१२ ॥

<details open><summary>विश्वास-प्रस्तुतिः</summary>

भगवन्तः सशिष्या वै सानुगाश्च नराधिपाः ।  
पश्यन्तु सीताशपथं यश्चैवान्योपि काङ्क्षते ॥ १३ ॥  
तस्य तद्वचनं श्रुत्वा राघवस्य महात्मनः ।  
सर्वेषामृषिमुख्यानां साधुवादो महानभूत् ॥ १४ ॥  
राजानश्च महात्मानं प्रशंसन्ति स राघवम् ।  
उपपन्नं नरश्रेष्ठ त्वय्येव भुवि नान्यतः ॥ १५ ॥  
एवं विनिश्रयं कृत्वा श्वोभूत इति राघवः ।  
विसर्जयामास तदा सर्वांस्ताञ्शत्रुसूदनः ॥ १६ ॥  
इति संप्रविचार्य राजसिंहः श्वोभूते शपथस्य निश्चयं वै ।  
विससर्ज मुनीन्नृपांश्च सर्वान्स महात्मा महतो महानुभावः ॥ १७ ॥
</details>

<details><summary>मूलम्</summary>

भगवन्तः सशिष्या वै सानुगाश्च नराधिपाः ।  
पश्यन्तु सीताशपथं यश्चैवान्योपि काङ्क्षते ॥ १३ ॥  
तस्य तद्वचनं श्रुत्वा राघवस्य महात्मनः ।  
सर्वेषामृषिमुख्यानां साधुवादो महानभूत् ॥ १४ ॥  
राजानश्च महात्मानं प्रशंसन्ति स राघवम् ।  
उपपन्नं नरश्रेष्ठ त्वय्येव भुवि नान्यतः ॥ १५ ॥  
एवं विनिश्रयं कृत्वा श्वोभूत इति राघवः ।  
विसर्जयामास तदा सर्वांस्ताञ्शत्रुसूदनः ॥ १६ ॥  
इति संप्रविचार्य राजसिंहः श्वोभूते शपथस्य निश्चयं वै ।  
विससर्ज मुनीन्नृपांश्च सर्वान्स महात्मा महतो महानुभावः ॥ १७ ॥
</details>

यश्चैवान्योपीति । यश्च पापी पापजल्पः प्राकृतः सोपीत्यर्थः ॥ १३-१७ ॥

<details open><summary>विश्वास-प्रस्तुतिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे पञ्चनवतितमः सर्गः ॥ ९५ ॥  
इति श्रीगोविन्दराजविरचिते श्रीमद्रामायणभूषणे मणिमुकुटाख्याने उत्तरकाण्डव्याख्याने पञ्चनवतितमः सर्गः ॥ ९५ ॥
</details>

<details><summary>मूलम्</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे पञ्चनवतितमः सर्गः ॥ ९५ ॥  
इति श्रीगोविन्दराजविरचिते श्रीमद्रामायणभूषणे मणिमुकुटाख्याने उत्तरकाण्डव्याख्याने पञ्चनवतितमः सर्गः ॥ ९५ ॥
</details>

