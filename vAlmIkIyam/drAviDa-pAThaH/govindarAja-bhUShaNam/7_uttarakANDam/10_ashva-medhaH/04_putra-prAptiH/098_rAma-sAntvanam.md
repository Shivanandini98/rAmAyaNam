+++
title = "०९८ राम-सान्त्वनम्"

+++

<details open><summary>विश्वास-प्रस्तुतिः</summary>

श्रीमद्रामायणे वाल्मीकीये आदिकाव्ये उत्तरकाण्डे अष्टनवतितमः सर्गः
</details>

<details><summary>मूलम्</summary>

श्रीमद्रामायणे वाल्मीकीये आदिकाव्ये उत्तरकाण्डे अष्टनवतितमः सर्गः
</details>

<details><summary>विषयाः</summary>

सीताया रसातल-प्रवेशानन्तरं दूयमान-मानसेन रामेण  
चिरं रोदन-पूर्वकं  
भू-देवीं प्रति सक्रोधं -  
सीतायाः पुनर्-आनयनाभावे  
तस्या भस्मी-करण-प्रतिज्ञानम् ॥ १ ॥  
चतुर्-मुखेन रामं प्रति  
तस्य विष्णुत्व-स्मारण-पूर्वकं  
सीतायाः सुखेन नाग-लोक-गमन-निवेदन-पूर्वकं  
पुनः स्वर्गे  
तत्-संगमस्य भविष्यत्व-कथनम् ॥ २ ॥  
चतुर्-मुखेन सभा-मध्ये  
रामं प्रति एतत्-काव्यस्य काव्योत्तमत्वस्य,  
वाल्मीकि-कृतत्वस्य च निवेदनेन  
लक्ष्मणादि-वर्जं तेनैवोत्तर-कथा-श्रवण-चोदन-पूर्वकं  
देवैः सह त्रि-दिव-गमनम् ॥ ३ ॥  
ततो रामेण वाल्मीकिं प्रति  
परेद्युर् उत्तर-कथा-प्रवर्तन-चोदन-पूर्वकं  
जन-विसर्जनेन  
कुश-लवाभ्यां सह-पर्ण-शाला-प्रवेशः ॥ ४ ॥
</details>

<details open><summary>विश्वास-प्रस्तुतिः</summary>

रसातलं प्रविष्टायां वैदेह्यां सर्ववानराः ।  
चुक्रुशुः साधुसाध्वीति मुनयो रामसन्निधौ ॥ १ ॥  
दण्डकाष्ठमवष्टभ्य बाष्पव्याक्कुलितेक्षणः ।  
अवाक्छिरा दीनमना रामो ह्यासीत्सुदुःखितः ॥ २ ॥  
स रुदित्वा चिरं कालं बहुशो बाष्पमुत्सृजन् ।  
क्रोधशोकसमाविष्टो रामो वचनमब्रवीत् ॥ ३ ॥
</details>

<details><summary>मूलम्</summary>

रसातलं प्रविष्टायां वैदेह्यां सर्ववानराः ।  
चुक्रुशुः साधुसाध्वीति मुनयो रामसन्निधौ ॥ १ ॥  
दण्डकाष्ठमवष्टभ्य बाष्पव्याक्कुलितेक्षणः ।  
अवाक्छिरा दीनमना रामो ह्यासीत्सुदुःखितः ॥ २ ॥  
स रुदित्वा चिरं कालं बहुशो बाष्पमुत्सृजन् ।  
क्रोधशोकसमाविष्टो रामो वचनमब्रवीत् ॥ ३ ॥
</details>

दण्डरूपं काष्ठं दण्डकाष्ठम् ॥ २-३ ॥

<details open><summary>विश्वास-प्रस्तुतिः</summary>

अभूतपूर्वं शोकं मे मनः स्प्रष्टुमिवेच्छति ।  
पश्यतो मे यथा नष्टा सीता श्रीरिव रूपिणी ॥ ४ ॥
</details>

<details><summary>मूलम्</summary>

अभूतपूर्वं शोकं मे मनः स्प्रष्टुमिवेच्छति ।  
पश्यतो मे यथा नष्टा सीता श्रीरिव रूपिणी ॥ ४ ॥
</details>

मनः-शोकमिव मनःशोकमेव स्प्रष्टुमिति । पश्यतो मेद्य सा नष्टेति । मामप्यनादृत्य ॥ ४ ॥

<details open><summary>विश्वास-प्रस्तुतिः</summary>

साऽदर्शनं पुरा सीता लङ्कापारे महोदधेः ।  
ततश्चापि मयानीता किं पुनर्वसुधातलात् ॥ ५ ॥  
वसुधे देवि भवति सीता निर्यात्यतां मम ।  
दर्शयिष्यामि वा रोषं यथा मामवगच्छसि ॥ ६ ॥  
कामं श्वश्रूर्ममैव त्वं त्वत्सकाशाद्धि मैथिली ।  
कर्षता हलहस्तेन जनकेनोद्धृता पुरा ॥ ७ ॥  
तस्मान्निर्यात्यतां सीता विवरं वा प्रयच्छ मे ।  
पाताले नाकपृष्ठे वा वसेयं सहितस्तया ॥ ८ ॥
</details>

<details><summary>मूलम्</summary>

साऽदर्शनं पुरा सीता लङ्कापारे महोदधेः ।  
ततश्चापि मयानीता किं पुनर्वसुधातलात् ॥ ५ ॥  
वसुधे देवि भवति सीता निर्यात्यतां मम ।  
दर्शयिष्यामि वा रोषं यथा मामवगच्छसि ॥ ६ ॥  
कामं श्वश्रूर्ममैव त्वं त्वत्सकाशाद्धि मैथिली ।  
कर्षता हलहस्तेन जनकेनोद्धृता पुरा ॥ ७ ॥  
तस्मान्निर्यात्यतां सीता विवरं वा प्रयच्छ मे ।  
पाताले नाकपृष्ठे वा वसेयं सहितस्तया ॥ ८ ॥
</details>

नीता प्रापितवतीत्यर्थः । सा अदर्शमिति पदच्छेदः ॥ ५-८ ॥

<details open><summary>विश्वास-प्रस्तुतिः</summary>

आनय त्वं हि तां सीतां मत्तोऽहं मैथिलीकृते ।  
न मे दास्यसि चेत्सीतां यथारूपां महीतले ॥ ९ ॥  
सपर्वतवनां कृत्स्नां विधमिष्यामि ते स्थितिम् ।  
नाशयिष्याम्यहं भूमिं सर्वमापो भवत्विह ॥ १० ॥  
एवंब्रुवाणे काकुत्स्थे क्रोधशोकसमन्विते ।  
ब्रह्मा सुरगणैः सार्धमुवाच रघुनन्दनम् ॥ ११ ॥
</details>

<details><summary>मूलम्</summary>

आनय त्वं हि तां सीतां मत्तोऽहं मैथिलीकृते ।  
न मे दास्यसि चेत्सीतां यथारूपां महीतले ॥ ९ ॥  
सपर्वतवनां कृत्स्नां विधमिष्यामि ते स्थितिम् ।  
नाशयिष्याम्यहं भूमिं सर्वमापो भवत्विह ॥ १० ॥  
एवंब्रुवाणे काकुत्स्थे क्रोधशोकसमन्विते ।  
ब्रह्मा सुरगणैः सार्धमुवाच रघुनन्दनम् ॥ ११ ॥
</details>

मत्तः प्राप्तमोह इत्यर्थः । महीतल इति । प्रविष्टामिति शेषः ॥ ९-११ ॥

<details open><summary>विश्वास-प्रस्तुतिः</summary>

राम राम न सन्तापं कर्तुमर्हसि सुव्रत ।  
स्मर त्वं पूर्वकं भावं मन्त्रं चामित्रकर्शन ॥ १२ ॥
</details>

<details><summary>मूलम्</summary>

राम राम न सन्तापं कर्तुमर्हसि सुव्रत ।  
स्मर त्वं पूर्वकं भावं मन्त्रं चामित्रकर्शन ॥ १२ ॥
</details>

स्मर त्वं पूर्वकं भावं पूर्वकं स्वभावं विष्णुत्वमित्यर्थः । मन्त्रं देवैः सहावताराय कृतं विचारम् ॥ १२ ॥

<details open><summary>विश्वास-प्रस्तुतिः</summary>

न खलु त्वां महाबाहो स्मारयेयमनुत्तमम् ।  
इमं मुहूर्तं दुर्धर्ष स्मर त्वं जन्म वैष्णवम् ॥ १३ ॥
</details>

<details><summary>मूलम्</summary>

न खलु त्वां महाबाहो स्मारयेयमनुत्तमम् ।  
इमं मुहूर्तं दुर्धर्ष स्मर त्वं जन्म वैष्णवम् ॥ १३ ॥
</details>

त्वामहं न स्मारयेयं । सर्वज्ञत्वादितिभावः । पूर्वकं भावमित्युक्तं विशिनष्टि-इममिति ॥ १३ ॥

<details open><summary>विश्वास-प्रस्तुतिः</summary>

सीता हि विमला साध्वी तव पूर्वपरायणा ।  
नागलोकं सुखं प्रायात्त्वदाश्रयतपोबलात् ॥ १४ ॥  
स्वर्गे ते सङ्गमो भूयो भविष्यति न संशयः ।  
अस्यास्तु परिषन्मध्ये यद्ब्रंवीमि निबोध तत् ॥ १५ ॥
</details>

<details><summary>मूलम्</summary>

सीता हि विमला साध्वी तव पूर्वपरायणा ।  
नागलोकं सुखं प्रायात्त्वदाश्रयतपोबलात् ॥ १४ ॥  
स्वर्गे ते सङ्गमो भूयो भविष्यति न संशयः ।  
अस्यास्तु परिषन्मध्ये यद्ब्रंवीमि निबोध तत् ॥ १५ ॥
</details>

तव पूर्वपरायणा तव पूर्वभावप्रवणा । तव प्रकृतिप्राप्तिसमुत्सुकेत्यर्थः ॥ १४-१५ ॥

<details open><summary>विश्वास-प्रस्तुतिः</summary>

एतदेव हि काव्यं ते काव्यानामुत्तमं श्रुतम् ।  
सर्व विस्तरतो राम व्याख्यास्यति न संशयः ॥ १६ ॥
</details>

<details><summary>मूलम्</summary>

एतदेव हि काव्यं ते काव्यानामुत्तमं श्रुतम् ।  
सर्व विस्तरतो राम व्याख्यास्यति न संशयः ॥ १६ ॥
</details>

एतत्काव्यमेवोत्तमं श्रुतं तत्सर्वं ज्ञापनीयं । विस्तरतो व्याख्यास्यति ज्ञापयिष्यति ॥ १६ ॥

<details open><summary>विश्वास-प्रस्तुतिः</summary>

जन्मप्रभृति ते वीर सुखदुःखोपसेवनम् ।  
भविष्यत्युत्तरं चेह सर्वं वाल्मीकिना कृतम् ॥ १७ ॥
</details>

<details><summary>मूलम्</summary>

जन्मप्रभृति ते वीर सुखदुःखोपसेवनम् ।  
भविष्यत्युत्तरं चेह सर्वं वाल्मीकिना कृतम् ॥ १७ ॥
</details>

तदेवाह-जन्मप्रभृतीत्यादि ॥ भविष्यत्युत्तरं चेति । सीतोपसंहारादुत्तरं च यत्ते चरितं भविष्यति तत्सर्वमपि मदनुग्रहात् त्रिकालज्ञेन वाल्मीकिना कृतं कृतनिबन्धनं इह काव्ये । भविष्यत्युत्तरं चेति च पाठः ॥ १७ ॥

<details open><summary>विश्वास-प्रस्तुतिः</summary>

आदिकाव्यमिदं राम त्वयि सर्वं प्रतिष्ठितम् ।  
न ह्यन्योऽर्हति काव्यानां यशोभाग्राघवादृते ॥ १८ ॥
</details>

<details><summary>मूलम्</summary>

आदिकाव्यमिदं राम त्वयि सर्वं प्रतिष्ठितम् ।  
न ह्यन्योऽर्हति काव्यानां यशोभाग्राघवादृते ॥ १८ ॥
</details>

त्वयि त्वच्चरितविषये । राघवादृतेन्यः काव्यप्रकाशितयशोभाक् कश्चिदपि काव्यनायकतां नार्हति । अत-एवाद्यापि सर्वे कवयो रामचरितमेव प्रायेणाश्रयन्ते ॥ १८ ॥

<details open><summary>विश्वास-प्रस्तुतिः</summary>

श्रुतं ते पूर्वमेतद्ध मया सर्वं सुरैः सह ।  
दिव्यमद्भुतरूपं च सत्यवाक्यमनावृतम् ॥ १९ ॥
</details>

<details><summary>मूलम्</summary>

श्रुतं ते पूर्वमेतद्ध मया सर्वं सुरैः सह ।  
दिव्यमद्भुतरूपं च सत्यवाक्यमनावृतम् ॥ १९ ॥
</details>

अनावृतं अज्ञानावरणरहितम् ॥ १९ ॥

<details open><summary>विश्वास-प्रस्तुतिः</summary>

स त्वं पुरुषशार्दूल धर्मेण सुसमाहितः ।  
शेषं भविष्यं काकुत्स्थ काव्यं रामायणं शृणु ॥ २० ॥
</details>

<details><summary>मूलम्</summary>

स त्वं पुरुषशार्दूल धर्मेण सुसमाहितः ।  
शेषं भविष्यं काकुत्स्थ काव्यं रामायणं शृणु ॥ २० ॥
</details>

भविष्यं भविष्यद्विषयम् ॥ २० ॥

<details open><summary>विश्वास-प्रस्तुतिः</summary>

उत्तरं नाम काव्यस्य शेषमत्र महायशः ।  
तच्छृणुष्व महातेज ऋषिभिः सार्धमुत्तमम् ॥ २१ ॥
</details>

<details><summary>मूलम्</summary>

उत्तरं नाम काव्यस्य शेषमत्र महायशः ।  
तच्छृणुष्व महातेज ऋषिभिः सार्धमुत्तमम् ॥ २१ ॥
</details>

उत्तरं नामेति उत्तरकाण्डाख्यकाव्यं शेषभूतम् ॥ २१ ॥

<details open><summary>विश्वास-प्रस्तुतिः</summary>

न खल्वन्येन काकुत्स्थ श्रोतव्यमिदमुत्तमम् ।  
परमं ऋषिणा वीर त्वयैव रघुनन्दन ॥ २२ ॥  
एतावदुक्त्वा वचनं ब्रह्मा त्रिभुवनेश्वरः ।  
जगाम त्रिदिवं देवो देवैः सह सबान्धवैः ॥ २३ ॥
</details>

<details><summary>मूलम्</summary>

न खल्वन्येन काकुत्स्थ श्रोतव्यमिदमुत्तमम् ।  
परमं ऋषिणा वीर त्वयैव रघुनन्दन ॥ २२ ॥  
एतावदुक्त्वा वचनं ब्रह्मा त्रिभुवनेश्वरः ।  
जगाम त्रिदिवं देवो देवैः सह सबान्धवैः ॥ २३ ॥
</details>

परमर्षिणा परमराजर्षिणा ॥ २२-२३ ॥

<details open><summary>विश्वास-प्रस्तुतिः</summary>

ये च तत्र महात्मान ऋषयो ब्राह्मलौकिकाः ।  
ब्रह्मणा समनुज्ञाता न्यवर्तन्त महौजसः ।  
उत्तरं श्रोतुमनसो भविष्यं यच्च राघवे ॥ २४ ॥  
ततो रामः शुभां वाणीं देवदेवेन भाषिताम् ।  
श्रुत्वा परमतेजस्वी वाल्मीकिमिदमब्रवीत् ॥ २५ ॥  
भगवञ्श्रोतुमनस ऋषयो ब्राह्मलौकिकाः ।  
भविष्यदुत्तरं यन्मे श्वोभूते संप्रवर्तताम् ॥ २६ ॥
</details>

<details><summary>मूलम्</summary>

ये च तत्र महात्मान ऋषयो ब्राह्मलौकिकाः ।  
ब्रह्मणा समनुज्ञाता न्यवर्तन्त महौजसः ।  
उत्तरं श्रोतुमनसो भविष्यं यच्च राघवे ॥ २४ ॥  
ततो रामः शुभां वाणीं देवदेवेन भाषिताम् ।  
श्रुत्वा परमतेजस्वी वाल्मीकिमिदमब्रवीत् ॥ २५ ॥  
भगवञ्श्रोतुमनस ऋषयो ब्राह्मलौकिकाः ।  
भविष्यदुत्तरं यन्मे श्वोभूते संप्रवर्तताम् ॥ २६ ॥
</details>

ये च तत्रेति । यज्ञसदसीत्यर्थः । ब्राह्मलौकिकाः ब्रह्मलोकार्हाः ॥ २४-२६ ॥

<details open><summary>विश्वास-प्रस्तुतिः</summary>

एवं विनिश्चयं कृत्वा संप्रगृह्य कुशीलवौ ।  
तं जनौघं विसृज्याथ पर्णशालामुपागमत् ।  
तामेव शोचतः सीतां सा व्यतीयाय शर्वरी ॥ २७ ॥
</details>

<details><summary>मूलम्</summary>

एवं विनिश्चयं कृत्वा संप्रगृह्य कुशीलवौ ।  
तं जनौघं विसृज्याथ पर्णशालामुपागमत् ।  
तामेव शोचतः सीतां सा व्यतीयाय शर्वरी ॥ २७ ॥
</details>

पर्णशालामुपागमदिति । यज्ञावसान एव सीतान्तर्धानात् ततः परं दीक्षाराहित्येन स्थलान्तरस्य सुगमत्वात् पुत्राभ्यां सह वाल्मीकिपर्णशालामेव रामः प्राप्तवानित्यर्थः ॥ २७ ॥

<details open><summary>विश्वास-प्रस्तुतिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अष्टनवतितमः सर्गः ॥ ९८ ॥  
इति श्रीगोविन्दराजविरचिते श्रीमद्रामायणभूषणे मणिमुकुटाख्याने उत्तरकाण्डव्याख्याने अष्टनवतितमः सर्गः ॥ ९८ ॥
</details>

<details><summary>मूलम्</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे अष्टनवतितमः सर्गः ॥ ९८ ॥  
इति श्रीगोविन्दराजविरचिते श्रीमद्रामायणभूषणे मणिमुकुटाख्याने उत्तरकाण्डव्याख्याने अष्टनवतितमः सर्गः ॥ ९८ ॥
</details>

