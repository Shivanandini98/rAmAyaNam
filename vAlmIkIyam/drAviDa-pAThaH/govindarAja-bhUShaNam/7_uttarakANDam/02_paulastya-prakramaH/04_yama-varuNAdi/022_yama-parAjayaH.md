+++
title = "०२२ यम-पराजयः"

+++

<details open><summary>विश्वास-प्रस्तुतिः</summary>

श्रीमद्रामायणे वाल्मीकीये आदिकाव्ये उत्तरकाण्डे द्वाविंशः सर्गः
</details>

<details><summary>मूलम्</summary>

श्रीमद्रामायणे वाल्मीकीये आदिकाव्ये उत्तरकाण्डे द्वाविंशः सर्गः
</details>

<details><summary>विषयाः</summary>

रावण-कृत--निज-सेना-संक्षय--क्षुभितेन यमेन  
मृत्यु-प्रभृतिभिः सह साटोपं रावणेन सह महा-रण-प्रवर्तनम् ॥ १ ॥  
मृत्युना प्रबली-भवतो रावणस्य मारणाय  
स्व-नियोजनम् अर्थितेन यमेन  
तत्-प्रतिषेध-पूर्वकं  
रावण-संजिहीर्षया निज-चण्ड-दण्डोद्यमने  
स-त्वरम् आविर्-भूतेन ब्रह्मणा  
तं प्रति दण्ड-रावणयोर् उभयोर् अपि  
स्व-दत्त-वरतया ऽन्यतर-पराभवे  
स्वस्यानृत-वचनत्वोक्त्तया  
रावणे दण्ड-पातन-प्रतिषेधनम् ॥ २ ॥  
यमे तद्-वचन-गौरवेण रथादिभिः सहान्तर्धानं गते  
रावणेन जय-घोषण-पूर्वकं पुष्पकारोहणेन निर्गमनम् ॥ ३ ॥
</details>

<details open><summary>विश्वास-प्रस्तुतिः</summary>

स तस्य तु महानादं श्रुत्वा वैवस्वतः प्रभुः ।  
शत्रुं विजयिनं मेने स्वबलस्य च संक्षयम् ॥ १ ॥  
स हि योधान्हतान्मत्वा क्रोधसंरक्तलोचनः ।  
अब्रवीत्वरितं सूतं रथोऽयमुपनीयताम् ॥ २ ॥  
तस्य सूतस्तदा दिव्यमुपस्थाप्य महारथम् ।  
स्थितः स च महातेजा ह्यध्यारोहत तं रथम् ।  
पाशमुद्गरहस्तश्च मृत्युस्तस्याग्रतः स्थितः ॥ ३ ॥
</details>

<details><summary>मूलम्</summary>

स तस्य तु महानादं श्रुत्वा वैवस्वतः प्रभुः ।  
शत्रुं विजयिनं मेने स्वबलस्य च संक्षयम् ॥ १ ॥  
स हि योधान्हतान्मत्वा क्रोधसंरक्तलोचनः ।  
अब्रवीत्वरितं सूतं रथोऽयमुपनीयताम् ॥ २ ॥  
तस्य सूतस्तदा दिव्यमुपस्थाप्य महारथम् ।  
स्थितः स च महातेजा ह्यध्यारोहत तं रथम् ।  
पाशमुद्गरहस्तश्च मृत्युस्तस्याग्रतः स्थितः ॥ ३ ॥
</details>

उपनीयतामित्यब्रवीदित्यन्वयः ॥ २-३ ॥

<details open><summary>विश्वास-प्रस्तुतिः</summary>

येन संक्षिप्यते सर्वं त्रैलोक्यमिदमव्ययम् ।  
कालदण्डस्तु पार्श्वस्थो मूर्तिमानस्य चाभवत् ।  
यमप्रहरणं दिव्यं तेजसा ज्वलदग्निमत् ॥ ४ ॥
</details>

<details><summary>मूलम्</summary>

येन संक्षिप्यते सर्वं त्रैलोक्यमिदमव्ययम् ।  
कालदण्डस्तु पार्श्वस्थो मूर्तिमानस्य चाभवत् ।  
यमप्रहरणं दिव्यं तेजसा ज्वलदग्निमत् ॥ ४ ॥
</details>

येन मृत्युना । युगान्ते सर्वं सकृदेव संह्रियत इत्यर्थः । अव्ययं प्रवाहनित्यम् ॥ ४ ॥

<details open><summary>विश्वास-प्रस्तुतिः</summary>

तस्य पार्श्वेषु निश्छिद्राः कालपाशाः प्रतिष्ठिताः ।  
पावकस्पर्शसंकाशः स्थितो मूर्तश्च मुद्गरः ॥ ५ ॥  
ततो लोकत्रयं क्षुब्धमकम्पन्त दिवौकसः ।  
कालं दृष्ट्वा तथा क्रुद्धं सर्वलोकभयावहम् ॥ ६ ॥
</details>

<details><summary>मूलम्</summary>

तस्य पार्श्वेषु निश्छिद्राः कालपाशाः प्रतिष्ठिताः ।  
पावकस्पर्शसंकाशः स्थितो मूर्तश्च मुद्गरः ॥ ५ ॥  
ततो लोकत्रयं क्षुब्धमकम्पन्त दिवौकसः ।  
कालं दृष्ट्वा तथा क्रुद्धं सर्वलोकभयावहम् ॥ ६ ॥
</details>

निश्छिद्राः निरन्तराः ॥ ५-६ ॥

<details open><summary>विश्वास-प्रस्तुतिः</summary>

ततः प्रचोदयन्सूतस्तानश्वान्रुधिरप्रभान् ।  
प्रययौ भीमसन्नादो यत्र रक्षःपतिः स्थितः ॥ ७ ॥
</details>

<details><summary>मूलम्</summary>

ततः प्रचोदयन्सूतस्तानश्वान्रुधिरप्रभान् ।  
प्रययौ भीमसन्नादो यत्र रक्षःपतिः स्थितः ॥ ७ ॥
</details>

ततः प्रचोदयन्सूतस्तान्हयान्रुधिरप्रभानित्यत्र चो इति गायत्री ॥ ७ ॥

<details open><summary>विश्वास-प्रस्तुतिः</summary>

मुहूर्तेन यमं ते तु हया हरिहयोपमाः ।  
प्रापयन्मनसस्तुल्या यत्र तत्प्रस्तुतं रणम् ॥ ८ ॥
</details>

<details><summary>मूलम्</summary>

मुहूर्तेन यमं ते तु हया हरिहयोपमाः ।  
प्रापयन्मनसस्तुल्या यत्र तत्प्रस्तुतं रणम् ॥ ८ ॥
</details>

मनस्तुल्याः मनस्तुल्यवेगा इत्यर्थः ॥ ८ ॥

<details open><summary>विश्वास-प्रस्तुतिः</summary>

दृष्ट्वा तथैव विकृतं रथं मृत्युसमन्वितम् ।  
सचिवा राक्षसेन्द्रस्य सहसा विप्रदुद्रुवुः ॥ ९ ॥
</details>

<details><summary>मूलम्</summary>

दृष्ट्वा तथैव विकृतं रथं मृत्युसमन्वितम् ।  
सचिवा राक्षसेन्द्रस्य सहसा विप्रदुद्रुवुः ॥ ९ ॥
</details>

विकृतं घोरसन्नाहरूपविकारवन्तम् ॥ ९ ॥

<details open><summary>विश्वास-प्रस्तुतिः</summary>

\[ अभ्यधावन्त संक्रुद्धा बलिनोतिभयंकराः । \]  
लघुसन्वतया ते हि नष्टसंज्ञा भयार्दिताः ।  
नेह योद्धुं समर्थाः स्म इत्युक्त्वा प्रययुर्दिशः ॥ १० ॥  
स तु तं तादृशं दृष्ट्वा रथं लोकभयावहम् ।  
नाक्षुभ्यत दशग्रीवो न चापि भयमाविशत् ॥ ११ ॥  
स तु रावणमासाद्य व्यसृजच्छक्तितोमरान् ।  
यमो मर्माणि संक्रुद्धो रावणस्योपकृन्तत ॥ १२ ॥  
\[ मर्मसु च्छिद्यमानेषु रावणो राक्षसेश्वरः ।  
सहंस्तस्थौ रुजं घोरां भिद्यमान इवाचलः ॥ १३ ॥\]  
रावणस्तु ततः स्वस्थः शरवर्षं मुमोच ह ।  
तस्मिन्वैवस्वतरथे तोयवर्षमिवाम्बुदः ॥ १४ ॥  
\[ शरास्ते वज्रसंकाशाश्छादयन्ति रणे यमम् ।  
यथाऽचलं महाघोरा नानावर्णा वलाहकाः ॥ १५ ॥  
तान्निहत्य शरांस्तूर्णं रावणस्य यमः स्वयम् ।  
ततः प्रहरणं घोरं मुमोचारिनिषूदनः ॥ १६ ॥ \]  
ततो महाशक्तिशरैः पात्यमानो महोरसि ।  
नाशक्नोत्प्रतिकर्तुं स राक्षसः शल्यपीडितः ॥ १७ ॥  
एवं नानाप्रहरणैर्यमेनामित्रकर्शिना ।  
सप्तरात्रं कृतः सङ्ख्ये विसंज्ञो विमुखो रिपुः ॥ १८ ॥  
तदासीत्तुमुलं युद्धं यमराक्षसयोर्द्वयोः ।  
जयमाकाङ्क्षतोर्वीर समरेष्वनिवर्तिनोः ॥ १९ ॥  
ततो देवाः सगन्धर्वाः सिद्धाश्च परमर्षयः ।  
प्रजापतिं पुरस्कृत्य समेतास्तद्रणाजिरम् ॥ २० ॥  
संवर्त इव लोकानां क्रुध्यतोरभवत्तदा ।  
राक्षसानां च मुख्यस्य प्रेतानामीश्वरस्य च ॥ २१ ॥  
राक्षसेन्द्रोपि विस्फार्य चापमिन्द्राशनिप्रभम् ।  
निरन्तरमिवाकाशं कुर्वन्बाणांस्ततोसृजत् ॥ २२ ॥  
मृत्युं चतुर्भिर्विशिखैः सूतं सप्तभिरर्दयत् ।  
यमं शतसहस्रेण शीघ्रं मर्मस्वताडयत् ॥ २३ ॥  
ततः क्रुद्धस्य वदनाद्यमस्य समजायत ।  
ज्वालामाली सनिश्वासः सधूमः कोपपावकः ॥ २४ ॥  
तदाश्चर्यमथो दृष्ट्वा देवदानवसन्निधौ ।  
प्रहर्षितौ सुसंरब्धौ मृत्युकालौ बभूवतुः ॥ २५ ॥  
ततो मृत्युः क्रुद्धतरो वैवस्वतमभाषत ।  
मुञ्च मां समरे यावद्धन्मीमं पापराक्षसम् ।  
नैषा रक्षोभवेदद्य मर्यादा हि निसर्गतः ॥ २६ ॥
</details>

<details><summary>मूलम्</summary>

\[ अभ्यधावन्त संक्रुद्धा बलिनोतिभयंकराः । \]  
लघुसन्वतया ते हि नष्टसंज्ञा भयार्दिताः ।  
नेह योद्धुं समर्थाः स्म इत्युक्त्वा प्रययुर्दिशः ॥ १० ॥  
स तु तं तादृशं दृष्ट्वा रथं लोकभयावहम् ।  
नाक्षुभ्यत दशग्रीवो न चापि भयमाविशत् ॥ ११ ॥  
स तु रावणमासाद्य व्यसृजच्छक्तितोमरान् ।  
यमो मर्माणि संक्रुद्धो रावणस्योपकृन्तत ॥ १२ ॥  
\[ मर्मसु च्छिद्यमानेषु रावणो राक्षसेश्वरः ।  
सहंस्तस्थौ रुजं घोरां भिद्यमान इवाचलः ॥ १३ ॥\]  
रावणस्तु ततः स्वस्थः शरवर्षं मुमोच ह ।  
तस्मिन्वैवस्वतरथे तोयवर्षमिवाम्बुदः ॥ १४ ॥  
\[ शरास्ते वज्रसंकाशाश्छादयन्ति रणे यमम् ।  
यथाऽचलं महाघोरा नानावर्णा वलाहकाः ॥ १५ ॥  
तान्निहत्य शरांस्तूर्णं रावणस्य यमः स्वयम् ।  
ततः प्रहरणं घोरं मुमोचारिनिषूदनः ॥ १६ ॥ \]  
ततो महाशक्तिशरैः पात्यमानो महोरसि ।  
नाशक्नोत्प्रतिकर्तुं स राक्षसः शल्यपीडितः ॥ १७ ॥  
एवं नानाप्रहरणैर्यमेनामित्रकर्शिना ।  
सप्तरात्रं कृतः सङ्ख्ये विसंज्ञो विमुखो रिपुः ॥ १८ ॥  
तदासीत्तुमुलं युद्धं यमराक्षसयोर्द्वयोः ।  
जयमाकाङ्क्षतोर्वीर समरेष्वनिवर्तिनोः ॥ १९ ॥  
ततो देवाः सगन्धर्वाः सिद्धाश्च परमर्षयः ।  
प्रजापतिं पुरस्कृत्य समेतास्तद्रणाजिरम् ॥ २० ॥  
संवर्त इव लोकानां क्रुध्यतोरभवत्तदा ।  
राक्षसानां च मुख्यस्य प्रेतानामीश्वरस्य च ॥ २१ ॥  
राक्षसेन्द्रोपि विस्फार्य चापमिन्द्राशनिप्रभम् ।  
निरन्तरमिवाकाशं कुर्वन्बाणांस्ततोसृजत् ॥ २२ ॥  
मृत्युं चतुर्भिर्विशिखैः सूतं सप्तभिरर्दयत् ।  
यमं शतसहस्रेण शीघ्रं मर्मस्वताडयत् ॥ २३ ॥  
ततः क्रुद्धस्य वदनाद्यमस्य समजायत ।  
ज्वालामाली सनिश्वासः सधूमः कोपपावकः ॥ २४ ॥  
तदाश्चर्यमथो दृष्ट्वा देवदानवसन्निधौ ।  
प्रहर्षितौ सुसंरब्धौ मृत्युकालौ बभूवतुः ॥ २५ ॥  
ततो मृत्युः क्रुद्धतरो वैवस्वतमभाषत ।  
मुञ्च मां समरे यावद्धन्मीमं पापराक्षसम् ।  
नैषा रक्षोभवेदद्य मर्यादा हि निसर्गतः ॥ २६ ॥
</details>

लघुसत्त्वतया अल्पवीर्यतया ॥ १०-२६ ॥

<details open><summary>विश्वास-प्रस्तुतिः</summary>

हिरण्यकशिपुः श्रीमान्नमुचिः शम्बरस्तथा ।  
विसंधिर्धूमकेतुश्च बलिर्वैरोचनोपि च ।  
दम्भुर्दैत्यमहाराजो वृत्रो बाणस्तथैव च ॥ २७ ॥  
राजर्षयः शास्त्रविदो गन्धर्वाः समहोरगाः ।  
ऋषयः पन्नगा दैत्या पक्षाश्चाप्यप्सरोगणाः ॥ २८ ॥  
युगान्तपरिवर्ते च पृथिवी समहार्णवा ।  
क्षयं नीता महाराज सपर्वतसरिद्द्रुमा ॥ २९ ॥
</details>

<details><summary>मूलम्</summary>

हिरण्यकशिपुः श्रीमान्नमुचिः शम्बरस्तथा ।  
विसंधिर्धूमकेतुश्च बलिर्वैरोचनोपि च ।  
दम्भुर्दैत्यमहाराजो वृत्रो बाणस्तथैव च ॥ २७ ॥  
राजर्षयः शास्त्रविदो गन्धर्वाः समहोरगाः ।  
ऋषयः पन्नगा दैत्या पक्षाश्चाप्यप्सरोगणाः ॥ २८ ॥  
युगान्तपरिवर्ते च पृथिवी समहार्णवा ।  
क्षयं नीता महाराज सपर्वतसरिद्द्रुमा ॥ २९ ॥
</details>

दम्भुर्नाम कश्चिदसुरः ॥ २७-२९ ॥

<details open><summary>विश्वास-प्रस्तुतिः</summary>

एते चान्ये च बहवो बलवन्तो दुरासदाः ।  
विनिपन्ना मया दृष्टाः किमुताय निशाचरः ॥ ३० ॥
</details>

<details><summary>मूलम्</summary>

एते चान्ये च बहवो बलवन्तो दुरासदाः ।  
विनिपन्ना मया दृष्टाः किमुताय निशाचरः ॥ ३० ॥
</details>

विनिपन्नाः विनाशं प्राप्ताः । दृष्टाः दृष्टमात्राः ॥ ३० ॥

<details open><summary>विश्वास-प्रस्तुतिः</summary>

मुञ्च मां साधु धर्मज्ञ यावदेनं निहन्म्यहम् ।  
न हि कश्चिन्मया दृष्टो बलवानपि जीवति ॥ ३१ ॥
</details>

<details><summary>मूलम्</summary>

मुञ्च मां साधु धर्मज्ञ यावदेनं निहन्म्यहम् ।  
न हि कश्चिन्मया दृष्टो बलवानपि जीवति ॥ ३१ ॥
</details>

यावन्निहन्मि निहनिध्यामीत्यर्थः । यावद्योगे भविष्यदर्थे लट् ॥ ३१ ॥

<details open><summary>विश्वास-प्रस्तुतिः</summary>

बलं मम न खल्वेतन्मर्यादैषा निसर्गतः ।  
स दृष्टो न मया कालं मुहूर्तमपि जीवति ॥ ३२ ॥
</details>

<details><summary>मूलम्</summary>

बलं मम न खल्वेतन्मर्यादैषा निसर्गतः ।  
स दृष्टो न मया कालं मुहूर्तमपि जीवति ॥ ३२ ॥
</details>

मयां दृष्टो मुहूर्तमपि न जीवतीत्येतत् मद्वचनं बलं न खलु बलप्रकाशनं न भवति । किंतु निसर्गतः स्वभावतः सिद्धा मर्यादा एषा । अनादिसृष्टिरेवंविधेत्यर्थः । उक्तमर्थमुपसंहरति स दृष्ट इति ॥ ३२ ॥

<details open><summary>विश्वास-प्रस्तुतिः</summary>

तस्यैवं वचनं श्रुत्वा धर्मराजः प्रतापवान् ।  
अब्रवीत्तत्र तं मृत्युं त्वं तिष्ठैनं निहन्म्यहम् ॥ ३३ ॥  
ततः संरक्तनयनः क्रुद्धो वैवस्वतः प्रभुः ।  
कालदण्डममोघं तु तोलयामास पाणिना ॥ ३४ ॥  
यस्य पार्श्वेषु निखिलाः कालपाशाः प्रतिष्ठिताः ।  
पावकाशनिसंकाशो मुद्गरो मूर्तिमान्स्थितः ॥ ३५ ॥  
दर्शनादेव यः प्राणान्प्राणिनामकर्षति ।  
किं पुनः स्पृश्यमानस्य पात्यमानस्य वा पुनः ॥ ३६ ॥  
स ज्वालापरिवारस्तु निर्दहन्निव राक्षसम् ।  
तेन स्पृष्टो बलवता महाप्रहरणोऽस्फुरत् ॥ ३७ ॥  
ततो विदुद्रुवुः सर्वे तस्मात्रस्ता रणाजिरे ।  
सुराश्च क्षुभिताः सर्वे दृष्ट्वा दण्डोद्यतं यमम् ॥ ३८ ॥  
तस्मिन्प्रहर्तुकामे तु यमे दण्डेन रावणम् ।  
यमं पितामहः साक्षाद्दर्शयित्वेदमब्रवीत् ॥ ३९ ॥  
वैवस्वत महाबाहो न खल्वमितविक्रम ।  
न हन्तव्यस्त्वया तेन दण्डेनैव निशाचरः ॥ ४० ॥  
वरः खलु मयैतस्मै दत्तस्त्रिदशपुङ्गव ।  
स त्वया नानृतः कार्यो यन्मया व्याहृतं वचः ॥ ४१ ॥
</details>

<details><summary>मूलम्</summary>

तस्यैवं वचनं श्रुत्वा धर्मराजः प्रतापवान् ।  
अब्रवीत्तत्र तं मृत्युं त्वं तिष्ठैनं निहन्म्यहम् ॥ ३३ ॥  
ततः संरक्तनयनः क्रुद्धो वैवस्वतः प्रभुः ।  
कालदण्डममोघं तु तोलयामास पाणिना ॥ ३४ ॥  
यस्य पार्श्वेषु निखिलाः कालपाशाः प्रतिष्ठिताः ।  
पावकाशनिसंकाशो मुद्गरो मूर्तिमान्स्थितः ॥ ३५ ॥  
दर्शनादेव यः प्राणान्प्राणिनामकर्षति ।  
किं पुनः स्पृश्यमानस्य पात्यमानस्य वा पुनः ॥ ३६ ॥  
स ज्वालापरिवारस्तु निर्दहन्निव राक्षसम् ।  
तेन स्पृष्टो बलवता महाप्रहरणोऽस्फुरत् ॥ ३७ ॥  
ततो विदुद्रुवुः सर्वे तस्मात्रस्ता रणाजिरे ।  
सुराश्च क्षुभिताः सर्वे दृष्ट्वा दण्डोद्यतं यमम् ॥ ३८ ॥  
तस्मिन्प्रहर्तुकामे तु यमे दण्डेन रावणम् ।  
यमं पितामहः साक्षाद्दर्शयित्वेदमब्रवीत् ॥ ३९ ॥  
वैवस्वत महाबाहो न खल्वमितविक्रम ।  
न हन्तव्यस्त्वया तेन दण्डेनैव निशाचरः ॥ ४० ॥  
वरः खलु मयैतस्मै दत्तस्त्रिदशपुङ्गव ।  
स त्वया नानृतः कार्यो यन्मया व्याहृतं वचः ॥ ४१ ॥
</details>

अयमेनं निहन्म्यहं अहमेनमयं निहन्मि । अविलम्बेन हन्मीत्यर्थः ॥ ३३-४१ ॥

<details open><summary>विश्वास-प्रस्तुतिः</summary>

यो हि मामनृतं कुर्याद्देवो वा मानुषोपि वा ।  
त्रैलोक्यमनृतं तेन कृतं स्यान्नात्र संशयः ॥ ४२ ॥  
क्रुद्धेन विप्रमुक्तोयं निर्विशेषं प्रियाप्रिये ।  
प्रजाः संहरते रौद्रो लोकत्रयभयावहः ॥ ४३ ॥  
अमोघो ह्येष सर्वेषां प्राणिनाममितप्रभः ।  
कालदण्डो मया सृष्टः पूर्वं मृत्युपुरस्कृतः ॥ ४४ ॥  
तन्न खल्वेष ते सौम्य पात्यो रावणमूर्धनि ।  
न ह्यस्मिन्पतिते कश्चिन्मुहूर्तमपि जीवति ॥ ४५ ॥
</details>

<details><summary>मूलम्</summary>

यो हि मामनृतं कुर्याद्देवो वा मानुषोपि वा ।  
त्रैलोक्यमनृतं तेन कृतं स्यान्नात्र संशयः ॥ ४२ ॥  
क्रुद्धेन विप्रमुक्तोयं निर्विशेषं प्रियाप्रिये ।  
प्रजाः संहरते रौद्रो लोकत्रयभयावहः ॥ ४३ ॥  
अमोघो ह्येष सर्वेषां प्राणिनाममितप्रभः ।  
कालदण्डो मया सृष्टः पूर्वं मृत्युपुरस्कृतः ॥ ४४ ॥  
तन्न खल्वेष ते सौम्य पात्यो रावणमूर्धनि ।  
न ह्यस्मिन्पतिते कश्चिन्मुहूर्तमपि जीवति ॥ ४५ ॥
</details>

अनृतं असत्यवादिनं कुर्यात् । मृत्युपुरस्कृतः मृत्युना पुरस्कृतः। बहुव्रीहिश्च ॥ ४२-४५ ॥

<details open><summary>विश्वास-प्रस्तुतिः</summary>

यदि ह्यस्मिन्निपतिते न म्रियेतैष राक्षसः ।  
म्रियते वा दशग्रीवस्तदा ह्युभयतोनृतम् ॥ ४६ ॥  
तन्निवर्तय लङ्केशं दण्डमेतं समुद्यतम् ।  
सत्यं च मां कुरुष्वाद्य लोकांस्त्वं यद्यवेक्षसे ॥ ४७ ॥
</details>

<details><summary>मूलम्</summary>

यदि ह्यस्मिन्निपतिते न म्रियेतैष राक्षसः ।  
म्रियते वा दशग्रीवस्तदा ह्युभयतोनृतम् ॥ ४६ ॥  
तन्निवर्तय लङ्केशं दण्डमेतं समुद्यतम् ।  
सत्यं च मां कुरुष्वाद्य लोकांस्त्वं यद्यवेक्षसे ॥ ४७ ॥
</details>

उभयतोनृतं मया कालदण्डस्य मोघत्वसंपादने दण्डस्यानृतत्वं रक्षोमरणोपेक्षणे वरवचनस्यानृतत्वमिति ॥ ४६-४७ ॥

<details open><summary>विश्वास-प्रस्तुतिः</summary>

एवमुक्तस्तु धर्मात्मा प्रत्युवाच यमस्तदा ।  
एष व्यावर्तितो दण्डः प्रभविष्णुर्हि नो भवान् ॥ ४८ ॥
</details>

<details><summary>मूलम्</summary>

एवमुक्तस्तु धर्मात्मा प्रत्युवाच यमस्तदा ।  
एष व्यावर्तितो दण्डः प्रभविष्णुर्हि नो भवान् ॥ ४८ ॥
</details>

प्रभविष्णुः स्वामी ॥ ४८ ॥

<details open><summary>विश्वास-प्रस्तुतिः</summary>

किं न्विदानीं मया शक्यं कर्तुं रणगतेन हि ।  
न मया यद्ययं शक्यो हन्तुं वरपुरस्कृतः ॥ ४९ ॥
</details>

<details><summary>मूलम्</summary>

किं न्विदानीं मया शक्यं कर्तुं रणगतेन हि ।  
न मया यद्ययं शक्यो हन्तुं वरपुरस्कृतः ॥ ४९ ॥
</details>

यद्यस्मान्मया न हन्तव्यस्तस्मादिदानीं मया किंतु शक्यं कर्तुमिति । संचिन्त्येति शेषः ॥ ४९ ॥

<details open><summary>विश्वास-प्रस्तुतिः</summary>

एष तस्मात्प्रणश्यामि दर्शनादस्य रक्षसः ।  
इत्युक्त्वा सरथः साश्वस्तत्रैवान्तरधीयत ॥ ५० ॥  
दशग्रीवस्तु तं जित्वा नाम विश्राव्य चात्मनः ।  
आरुह्य पुष्पकं भूयो निष्क्रान्तो यमसदनात् ॥ ५१ ॥
</details>

<details><summary>मूलम्</summary>

एष तस्मात्प्रणश्यामि दर्शनादस्य रक्षसः ।  
इत्युक्त्वा सरथः साश्वस्तत्रैवान्तरधीयत ॥ ५० ॥  
दशग्रीवस्तु तं जित्वा नाम विश्राव्य चात्मनः ।  
आरुह्य पुष्पकं भूयो निष्क्रान्तो यमसदनात् ॥ ५१ ॥
</details>

अस्य रक्षसो दर्शनात् दर्शनपथात् । एष इति । प्रणश्यामि णश अदर्शने अन्तर्हितो भविष्यामीत्यर्थः । इत्युक्त्वेति । ब्रह्माणमिति शेषः ॥ ५०-५१ ॥

**स तु वैवस्वतो देवैः सह ब्रह्मपुरोगमैः ।  
जगाम त्रिदिवं हृष्टो नारदश्च महामुनिः ॥ ५२ ॥**

वैवस्वतः ब्रह्मपुरोगमैर्देवैः हृष्टः अभूदिति शेषः ॥ ५२ ॥

**इत्यार्षे श्रीमद्रामायणे वाल्मीकीये आदिकाव्ये उत्तरकाण्डे द्वाविंशः सर्गः ॥ २२ ॥  
इति श्रीगोविन्दराजविरचिते श्रीमद्रामायणभूषणे मणिमुकुटाख्याने उत्तरकाण्डव्याख्याने द्वाविंशः सर्गः ॥ २२ ॥**
