+++
title = "०८६ इन्द्रजिता पुनर्युद्धभूमिप्रवेशः"
title_english = "086 Indrajit enters the battle filed again"

+++

<details open><summary>विश्वास-प्रस्तुतिः</summary>

श्रीमद्रामायणे वाल्मीकीये आदिकाव्ये युद्धकाण्डे षडशीतितमः सर्गः
</details>

<details><summary>मूलम्</summary>

श्रीमद्रामायणे वाल्मीकीये आदिकाव्ये युद्धकाण्डे षडशीतितमः सर्गः
</details>

<details><summary>विषयाः</summary>

निकुंभिलासमीपगमनावसरेलक्ष्मणंप्रतिविभीषणेन समीपस्थराक्षससैन्यप्रदर्शनपूर्वकं वानरैस्सहतद्विक्षोभे यागापरिसमाप्तावेवेन्द्रजिन्निर्गमनोक्तिः ॥ १ ॥ लक्ष्मणेन वानरैस्सह राक्षससेनाविक्षोभारंभे कुपितेनेन्द्रजिता यागापरिसमाप्तावेवनिकुंभिलात्त्रोनिर्गमनेन वानरैस्सहयुद्धारंभः ॥ २ ॥ हनुमता विशेषतोराक्षससेनाविध्वंसने क्रोधादिन्द्रजितातद -भिद्रवणम् ॥ ३ ॥

</details>

<details open><summary>विश्वास-प्रस्तुतिः</summary>

अथ तस्यामवस्थायां लक्ष्मणं रावणानुजः ।  
परेषामहितं वाक्यमर्थसाधकमब्रवीत् ॥ १ ॥
</details>

<details><summary>मूलम्</summary>

अथ तस्यामवस्थायां लक्ष्मणं रावणानुजः ।  
परेषामहितं वाक्यमर्थसाधकमब्रवीत् ॥ १ ॥
</details>

<details><summary>व्याख्या</summary>

अथेन्द्रजिद्युद्धारम्भः – अथ तस्यामित्यादि ॥ तस्यामवस्थायां निकुम्भिलासमीपगमना -वसरे । अर्थसाधकं । स्वानामिति शेषः ॥ १ ॥
</details>

<details open><summary>विश्वास-प्रस्तुतिः</summary>

यदेतद्राक्षसानीकं मेघश्यामं विलोक्यते ।  
एतदायोध्यतां शीघ्रं कपिभिः पादपायुधैः ॥ २ ॥
</details>

<details><summary>मूलम्</summary>

यदेतद्राक्षसानीकं मेघश्यामं विलोक्यते ।  
एतदायोध्यतां शीघ्रं कपिभिः पादपायुधैः ॥ २ ॥
</details>

<details><summary>व्याख्या</summary>

आयोध्यतां हन्यतां । शीघ्रमिति । विलम्बे यागः समाप्येतेति भावः ॥ २ ॥
</details>

<details open><summary>विश्वास-प्रस्तुतिः</summary>

अस्थानीकस्य महतो भेदने यत लक्ष्मण ।  
राक्षसेन्द्रसुतोप्यत्र भिन्ने दृश्यो भविष्यति ॥ ३ ॥  
स त्वमिन्द्राशनिप्रख्यैः शरैरवकिरन्परान् ।  
अभिद्रवाशु यावद्वै नैतत्कर्म समाप्यते ॥ ४ ॥  
जहि वीर दुरात्मानं मायापरमधार्मिकम् ।  
रावणिं क्रूरकर्माणं सर्वलोकभयावहम् ॥ ५ ॥
</details>

<details><summary>मूलम्</summary>

अस्थानीकस्य महतो भेदने यत लक्ष्मण ।  
राक्षसेन्द्रसुतोप्यत्र भिन्ने दृश्यो भविष्यति ॥ ३ ॥  
स त्वमिन्द्राशनिप्रख्यैः शरैरवकिरन्परान् ।  
अभिद्रवाशु यावद्वै नैतत्कर्म समाप्यते ॥ ४ ॥  
जहि वीर दुरात्मानं मायापरमधार्मिकम् ।  
रावणिं क्रूरकर्माणं सर्वलोकभयावहम् ॥ ५ ॥
</details>

<details><summary>व्याख्या</summary>

यत यतस्व । अत्र राक्षसानीके ॥ ३–५ ॥
</details>

<details open><summary>विश्वास-प्रस्तुतिः</summary>

विभीषणवचः श्रुत्वा लक्ष्मणः शुभलक्षणः ।  
ववर्ष शरवर्षाणि राक्षसेन्द्रसुतं प्रति ॥ ६ ॥  
ऋक्षाः शाखामृगाश्चापि द्रुमाद्रिनखयोधिनः ।  
अभ्यधावन्त सहितास्तदनीकमवस्थितम् ॥ ७ ॥
</details>

<details><summary>मूलम्</summary>

विभीषणवचः श्रुत्वा लक्ष्मणः शुभलक्षणः ।  
ववर्ष शरवर्षाणि राक्षसेन्द्रसुतं प्रति ॥ ६ ॥  
ऋक्षाः शाखामृगाश्चापि द्रुमाद्रिनखयोधिनः ।  
अभ्यधावन्त सहितास्तदनीकमवस्थितम् ॥ ७ ॥
</details>

<details><summary>व्याख्या</summary>

शुभलक्षणः सुहृद्वचनसारग्राहित्वलक्षणयुक्तः ॥ ६–७ ॥
</details>

<details open><summary>विश्वास-प्रस्तुतिः</summary>

राक्षसाश्च शितैर्वाणैरसिभिः शक्तितोमरैः ।  
उद्यतैः समवर्तन्त कपिसैन्यजिघांसवः ॥ ८ ॥
</details>

<details><summary>मूलम्</summary>

राक्षसाश्च शितैर्वाणैरसिभिः शक्तितोमरैः ।  
उद्यतैः समवर्तन्त कपिसैन्यजिघांसवः ॥ ८ ॥
</details>

<details><summary>व्याख्या</summary>

कपिसैन्यजिघांसवः कपिसैन्यं हन्तुमिच्छवः ॥ ८ ॥
</details>

<details open><summary>विश्वास-प्रस्तुतिः</summary>

स संप्रहारस्तुमुलः संजज्ञे कपिरक्षसाम् ।  
शब्देन महता लङ्कां नादयन्वै समन्ततः ॥ ९ ॥  
शस्त्रैश्च बहुधाकारैः शितैर्बाणैश्च पादपैः ।  
उद्यतैर्गिरिशृङ्गैश्व घोरैराकाशमावृतम् ॥ १० ॥
</details>

<details><summary>मूलम्</summary>

स संप्रहारस्तुमुलः संजज्ञे कपिरक्षसाम् ।  
शब्देन महता लङ्कां नादयन्वै समन्ततः ॥ ९ ॥  
शस्त्रैश्च बहुधाकारैः शितैर्बाणैश्च पादपैः ।  
उद्यतैर्गिरिशृङ्गैश्व घोरैराकाशमावृतम् ॥ १० ॥
</details>

<details><summary>व्याख्या</summary>

संग्रहारः युद्धम् ॥ ९-१० ॥
</details>

<details open><summary>विश्वास-प्रस्तुतिः</summary>

ते राक्षसा वानरेषु विकृताननबाहवः ।  
निवेशयन्तः शस्त्राणि चक्रुस्ते सुमहद्भयम् ॥ ११ ॥  
तथैव सकलैर्वृक्षैगिरिशृङ्गैश्च वानराः ।  
अभिजघ्नुर्निजघ्नुश्च समरे राक्षसर्षभान् ॥ १२ ॥  
ऋक्षवानरमुख्यैश्च महाकायैर्महाबलैः ।  
रक्षसां वध्यमानानां महद्भयमजायत ॥ १३ ॥
</details>

<details><summary>मूलम्</summary>

ते राक्षसा वानरेषु विकृताननबाहवः ।  
निवेशयन्तः शस्त्राणि चक्रुस्ते सुमहद्भयम् ॥ ११ ॥  
तथैव सकलैर्वृक्षैगिरिशृङ्गैश्च वानराः ।  
अभिजघ्नुर्निजघ्नुश्च समरे राक्षसर्षभान् ॥ १२ ॥  
ऋक्षवानरमुख्यैश्च महाकायैर्महाबलैः ।  
रक्षसां वध्यमानानां महद्भयमजायत ॥ १३ ॥
</details>

<details><summary>व्याख्या</summary>

शस्त्रनिवेशनविकृताननबाहुत्वरूपक्रियाभेदात् तच्छब्दद्वयनिर्वाहः ॥ ११–१३ ॥
</details>

<details open><summary>विश्वास-प्रस्तुतिः</summary>

स्वमनीकं विषण्णं तु श्रुत्वा शत्रुभिरर्दितम् ।  
उदतिष्ठत दुर्धर्षस्तत्कर्मण्यननुष्ठिते ॥ १४ ॥
</details>

<details><summary>मूलम्</summary>

स्वमनीकं विषण्णं तु श्रुत्वा शत्रुभिरर्दितम् ।  
उदतिष्ठत दुर्धर्षस्तत्कर्मण्यननुष्ठिते ॥ १४ ॥
</details>

<details><summary>व्याख्या</summary>

तत्कर्मणि तस्मिन्होमकर्मणि ॥ १४ ॥
</details>

<details open><summary>विश्वास-प्रस्तुतिः</summary>

वृक्षान्धकारान्निर्गत्य जातक्रोधः स रावणिः ।  
आरुरोह रथं सज्जं पूर्वयुक्तं स राक्षसः ॥ १५ ॥
</details>

<details><summary>मूलम्</summary>

वृक्षान्धकारान्निर्गत्य जातक्रोधः स रावणिः ।  
आरुरोह रथं सज्जं पूर्वयुक्तं स राक्षसः ॥ १५ ॥
</details>

<details><summary>व्याख्या</summary>

वृक्षान्धकारात् नीरन्ध्रवृक्षषण्डादित्यर्थः । सज्जं आयुधादिभिः । पूर्वयुक्तं पूर्वमेव युक्ताश्वं । सराक्षसः राक्षससहितः ॥ १५ ॥
</details>

<details open><summary>विश्वास-प्रस्तुतिः</summary>

स भीमकार्मुकधरः कालमेघसमप्रभः ।  
रक्तास्यनयनः क्रुद्धो बभौ मृत्युरिवान्तकः ॥ १६ ॥
</details>

<details><summary>मूलम्</summary>

स भीमकार्मुकधरः कालमेघसमप्रभः ।  
रक्तास्यनयनः क्रुद्धो बभौ मृत्युरिवान्तकः ॥ १६ ॥
</details>

<details><summary>व्याख्या</summary>

अन्तकः अन्तकरः ॥ १६ ॥
</details>

<details open><summary>विश्वास-प्रस्तुतिः</summary>

दृष्ट्वैव तु रथस्यं तं पर्यवर्तत तद्बलम् ।  
रक्षसां भीमवेगानां लक्ष्मणेन युयुत्सताम् ॥ १७ ॥
</details>

<details><summary>मूलम्</summary>

दृष्ट्वैव तु रथस्यं तं पर्यवर्तत तद्बलम् ।  
रक्षसां भीमवेगानां लक्ष्मणेन युयुत्सताम् ॥ १७ ॥
</details>

<details><summary>व्याख्या</summary>

पर्यवर्तत परितोतिष्ठत् ॥ १७ ॥
</details>

<details open><summary>विश्वास-प्रस्तुतिः</summary>

तस्मिन्काले तु हनुमानुद्यम्य सुदुरासदम् ।  
धरणीधरसंकाशो महावृक्षमरिन्दमः ॥ १८ ॥  
स राक्षसानां तत्सैन्यं कालाग्निरिव निर्दहन् ।  
चकार बहुभिर्वृक्षैर्निस्संज्ञं युधि वानरः ॥ १९ ॥  
विध्वंसयन्तं तरसा दृष्ट्वैव पवनात्मजम् ।  
राक्षसानां सहस्राणि हनुमन्तमवाकिरन् ॥ २० ॥
</details>

<details><summary>मूलम्</summary>

तस्मिन्काले तु हनुमानुद्यम्य सुदुरासदम् ।  
धरणीधरसंकाशो महावृक्षमरिन्दमः ॥ १८ ॥  
स राक्षसानां तत्सैन्यं कालाग्निरिव निर्दहन् ।  
चकार बहुभिर्वृक्षैर्निस्संज्ञं युधि वानरः ॥ १९ ॥  
विध्वंसयन्तं तरसा दृष्ट्वैव पवनात्मजम् ।  
राक्षसानां सहस्राणि हनुमन्तमवाकिरन् ॥ २० ॥
</details>

<details><summary>व्याख्या</summary>

तस्मिन्नित्यादि ॥ आदावेकं वृक्षमुद्यम्य निर्दहन्सन् पश्चात् बहुभिर्वृक्षैस्तद्रक्षोबलं निःसंज्ञं चकारेत्यन्वयः ॥ १८- २० ॥
</details>

<details open><summary>विश्वास-प्रस्तुतिः</summary>

शितशूलधराः शूलैरसिभिश्चासिपाणयः ।  
शक्तिभिः शक्तिहस्ताश्च पट्टिशैः पट्टिशायुधाः ॥ २१ ॥  
परिघैश्च गदाभिश्च चक्रैश्च शुभदर्शनैः ।  
शतशश्च शतघ्नीभिरायसैरपि मुद्गरैः ॥ २२ ॥  
घोरैः परश्वधैश्चैव भिन्दिपालैश्च राक्षसाः ।  
मुष्टिभिर्वज्रकल्पैश्च तलैरशनिसन्निभैः ॥  
अभिजघ्नुः समासाद्य समन्तात्पर्वतोपमम् ॥ २३ ॥
</details>

<details><summary>मूलम्</summary>

शितशूलधराः शूलैरसिभिश्चासिपाणयः ।  
शक्तिभिः शक्तिहस्ताश्च पट्टिशैः पट्टिशायुधाः ॥ २१ ॥  
परिघैश्च गदाभिश्च चक्रैश्च शुभदर्शनैः ।  
शतशश्च शतघ्नीभिरायसैरपि मुद्गरैः ॥ २२ ॥  
घोरैः परश्वधैश्चैव भिन्दिपालैश्च राक्षसाः ।  
मुष्टिभिर्वज्रकल्पैश्च तलैरशनिसन्निभैः ॥  
अभिजघ्नुः समासाद्य समन्तात्पर्वतोपमम् ॥ २३ ॥
</details>

<details><summary>व्याख्या</summary>

अवाकिरन्नित्युक्तं प्रपञ्चयति – शिवेत्यादि । शितशूलधरा इत्यादिविशेषणेन येषां येष्वस्त्रेष्वत्यन्तपाटवमस्ति तैस्ते अवाकिरन्निति गम्यते । परिघैरित्यादौ परिघपाणयइत्याद्यूह्यं । शुभदर्शनैरित्यनेन तैक्ष्ण्यमुपलक्ष्यते । पर्वतोपमं हनुमन्तमिति शेषः ॥ २१-२३ ॥
</details>

<details open><summary>विश्वास-प्रस्तुतिः</summary>

तेषामपि च संक्रुद्धश्चकार कदनं महत् ॥ २४ ॥  
स ददर्श कपिश्रेष्ठमचलोपममिन्द्रजित् ।  
सूदयन्तममित्रघ्नममित्रान्पवनात्मजम् ॥ २५ ॥
</details>

<details><summary>मूलम्</summary>

तेषामपि च संक्रुद्धश्चकार कदनं महत् ॥ २४ ॥  
स ददर्श कपिश्रेष्ठमचलोपममिन्द्रजित् ।  
सूदयन्तममित्रघ्नममित्रान्पवनात्मजम् ॥ २५ ॥
</details>

<details><summary>व्याख्या</summary>

तेषामित्य ॥ संक्रुद्धः । हनुमानिति शेषः ॥ २४-२५ ॥
</details>

<details open><summary>विश्वास-प्रस्तुतिः</summary>

स सारथिमुवाचेदं याहि यत्रैष वानरः ।  
क्षयमेष हि नः कुर्याद्राक्षसानामुपेक्षितः ॥ २६ ॥
</details>

<details><summary>मूलम्</summary>

स सारथिमुवाचेदं याहि यत्रैष वानरः ।  
क्षयमेष हि नः कुर्याद्राक्षसानामुपेक्षितः ॥ २६ ॥
</details>

<details><summary>व्याख्या</summary>

हि यस्मात्कारणात् । उपेक्षितः एषः नः अस्माकं संबन्धिनां राक्षसानां क्षयं कुर्यात् । अतः एष वानरो यत्र । वर्तत इति शेषः । तत्र याहीतीदं वचः सारथिमुवाचेत्यन्वयः ॥ २६ ॥
</details>

<details open><summary>विश्वास-प्रस्तुतिः</summary>

इत्युक्तः सारथिस्तेन ययौ यत्र स मारुतिः ।  
वहन्परमदुर्धर्षं स्थितमिन्द्रजितं रथे ॥ २७ ॥
</details>

<details><summary>मूलम्</summary>

इत्युक्तः सारथिस्तेन ययौ यत्र स मारुतिः ।  
वहन्परमदुर्धर्षं स्थितमिन्द्रजितं रथे ॥ २७ ॥
</details>

<details><summary>व्याख्या</summary>

वहन् प्रापयन् ॥ २७ ॥
</details>

<details open><summary>विश्वास-प्रस्तुतिः</summary>

सोभ्युपेत्य शरान्खड्ङ्गान्पट्टिशांश्च परश्वधान् ।  
अभ्यवर्षत दुर्धर्षः कपिमूर्ध्नि स राक्षसः ॥ २८ ॥  
तानि शस्त्राणि घोराणि प्रतिगृह्य स मारुतिः ।  
रोषेण महताऽऽविष्टो वाक्यं चेदमुवाच ह ॥ २९ ॥  
युध्यस्व यदि शूरोसि रावणात्मज दुर्मते ।  
वायुपुत्रं समासाद्य जीवन्न प्रतियास्यसि ॥ ३० ॥
</details>

<details><summary>मूलम्</summary>

सोभ्युपेत्य शरान्खड्ङ्गान्पट्टिशांश्च परश्वधान् ।  
अभ्यवर्षत दुर्धर्षः कपिमूर्ध्नि स राक्षसः ॥ २८ ॥  
तानि शस्त्राणि घोराणि प्रतिगृह्य स मारुतिः ।  
रोषेण महताऽऽविष्टो वाक्यं चेदमुवाच ह ॥ २९ ॥  
युध्यस्व यदि शूरोसि रावणात्मज दुर्मते ।  
वायुपुत्रं समासाद्य जीवन्न प्रतियास्यसि ॥ ३० ॥
</details>

<details><summary>व्याख्या</summary>

सोभ्युपेत्येति । अत्रापि क्रियाभेदात् तच्छन्दस्य द्विःप्रयोगः ॥ २८-३० ॥
</details>

<details open><summary>विश्वास-प्रस्तुतिः</summary>

बाहुभ्यां प्रतियुध्यस्व यदि मे द्वन्द्वमाहवे ।  
वेगं सहस्व दुर्बुद्धे ततस्त्वं रक्षसां वरः ॥ ३१ ॥  
हनुमन्तं जिघांसन्तं समुद्यतशरासनम् ।  
रावणात्मजमाचष्टे लक्ष्मणाय विभीषणः ॥ ३२ ॥
</details>

<details><summary>मूलम्</summary>

बाहुभ्यां प्रतियुध्यस्व यदि मे द्वन्द्वमाहवे ।  
वेगं सहस्व दुर्बुद्धे ततस्त्वं रक्षसां वरः ॥ ३१ ॥  
हनुमन्तं जिघांसन्तं समुद्यतशरासनम् ।  
रावणात्मजमाचष्टे लक्ष्मणाय विभीषणः ॥ ३२ ॥
</details>

<details><summary>व्याख्या</summary>

द्वन्द्वं द्वन्द्वयुद्धं । ददासीति शेषः । यदि ददासि तर्हि शस्त्राणि त्यक्त्वा बाहुभ्यां प्रतियुध्यस्वेत्यन्वयः । ततः तदानीं द्वन्द्वयुद्धकाले ॥ ३१ – ३२ ॥
</details>

<details open><summary>विश्वास-प्रस्तुतिः</summary>

यः स वासवनिर्जेता रावणस्यात्मसंभवः ।  
स एष रथमास्थाय हनुमन्तं जिघांसति ॥ ३३ ॥
</details>

<details><summary>मूलम्</summary>

यः स वासवनिर्जेता रावणस्यात्मसंभवः ।  
स एष रथमास्थाय हनुमन्तं जिघांसति ॥ ३३ ॥
</details>

<details><summary>व्याख्या</summary>

यः सः । प्रसिद्धो य इत्यर्थः ॥ ३३ ॥
</details>

<details open><summary>विश्वास-प्रस्तुतिः</summary>

तमप्रतिमसंस्थानैः शरैः शत्रुविदारणैः ।  
जीवितान्तकरैर्घोरैः सौमित्रे रावणि जहि ॥ ३४ ॥
</details>

<details><summary>मूलम्</summary>

तमप्रतिमसंस्थानैः शरैः शत्रुविदारणैः ।  
जीवितान्तकरैर्घोरैः सौमित्रे रावणि जहि ॥ ३४ ॥
</details>

<details><summary>व्याख्या</summary>

अप्रतिमसंस्थानैः अनुपमसन्निवेशैः करवीरपत्राद्याकारैरित्यर्थः ॥ ३४ ॥
</details>

<details open><summary>विश्वास-प्रस्तुतिः</summary>

इत्येवमुक्तस्तु तदा महात्मा विभीषणेनारिविभीषणेन ।  
ददर्श तं पर्वतसन्निकाशं रणे स्थितं भीमबलं नदन्तम् ॥ ३५ ॥
</details>

<details><summary>मूलम्</summary>

इत्येवमुक्तस्तु तदा महात्मा विभीषणेनारिविभीषणेन ।  
ददर्श तं पर्वतसन्निकाशं रणे स्थितं भीमबलं नदन्तम् ॥ ३५ ॥
</details>

<details><summary>व्याख्या</summary>

अरिविभीषणेन शत्रुभयंकरेण ॥ ३५ ॥
</details>

<details open><summary>विश्वास-प्रस्तुतिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे षडशीतितमः सर्गः ॥ ८६ ॥  
इति श्रीगोविन्दराजविरचिते श्रीमद्रामायणभूषणे रत्नकिरीटाख्याने युद्धकाण्डव्याख्याने षडशीतितमः सर्गः ॥ ८६ ॥
</details>

<details><summary>मूलम्</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे षडशीतितमः सर्गः ॥ ८६ ॥  
इति श्रीगोविन्दराजविरचिते श्रीमद्रामायणभूषणे रत्नकिरीटाख्याने युद्धकाण्डव्याख्याने षडशीतितमः सर्गः ॥ ८६ ॥
</details>

