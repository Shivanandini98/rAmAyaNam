+++
title = "०६५ कुम्भकर्णेन महोदरनिन्दा"
title_english = "065 Kumbhakarna rebukes Mahodara"

+++

<details open><summary>विश्वास-प्रस्तुतिः</summary>

श्रीमद्रामायणे वाल्मीकीये आदिकाव्ये युद्धकाण्डे पञ्चषष्टितमः सर्गः
</details>

<details><summary>मूलम्</summary>

श्रीमद्रामायणे वाल्मीकीये आदिकाव्ये युद्धकाण्डे पञ्चषष्टितमः सर्गः
</details>

<details><summary>विषयाः</summary>

कुंभकर्णेन महोदरभर्त्सनपूर्वकंरावणंप्रतिरामवधप्रतिज्ञानेन रणायनिर्याणोक्तिः ॥ १ ॥ रावणेन कुंभकर्णस्यनानाभरणैरलङ्कारपूर्वकं रणायप्रेषणम् ॥ २ ॥ कुंभकर्णेन स्वप्रस्थान- समयप्रादुर्भूतदुर्निमित्तालक्षीकारेणैव रणायनिर्याणम् ॥ ३ ॥

</details>

<details open><summary>विश्वास-प्रस्तुतिः</summary>

स तथोक्तस्तु निर्भर्त्स्य कुंभकर्णो महोदरम् ।  
अब्रवीद्राक्षश्रेष्ठं भ्रातरं रावणं ततः ॥ १ ॥
</details>

<details><summary>मूलम्</summary>

स तथोक्तस्तु निर्भर्त्स्य कुंभकर्णो महोदरम् ।  
अब्रवीद्राक्षश्रेष्ठं भ्रातरं रावणं ततः ॥ १ ॥
</details>

<details><summary>व्याख्या</summary>

अथ युद्धाय कुम्भकर्णनिर्याणं पञ्चषष्टितमे-स तथोक्तस्त्वित्यादि ॥ निर्भर्त्य गर्जन्तीत्यादिवक्ष्यमाणप्रकारेणेति शेषः ॥ १ ॥
</details>

<details open><summary>विश्वास-प्रस्तुतिः</summary>

सोहं तव भयं घोरं वधात्तस्य दुरात्मनः ।  
रामस्याद्य प्रमार्जामि निर्वैरो हि सुखी भव ॥ २ ॥
</details>

<details><summary>मूलम्</summary>

सोहं तव भयं घोरं वधात्तस्य दुरात्मनः ।  
रामस्याद्य प्रमार्जामि निर्वैरो हि सुखी भव ॥ २ ॥
</details>

<details><summary>व्याख्या</summary>

प्रमार्जामि । निवर्तयिष्यामीत्यर्थः । वर्तमानसामीप्ये वर्तमानवत्प्रयोगः ॥ २ ॥
</details>

<details open><summary>विश्वास-प्रस्तुतिः</summary>

गर्जन्ति न वृथा शूरा निर्जला इव तोयदाः ।  
पश्य संपाद्यमानं तु गर्जितं युधि कर्मणा ॥ ३ ॥
</details>

<details><summary>मूलम्</summary>

गर्जन्ति न वृथा शूरा निर्जला इव तोयदाः ।  
पश्य संपाद्यमानं तु गर्जितं युधि कर्मणा ॥ ३ ॥
</details>

<details><summary>व्याख्या</summary>

वृथा कर्मणा विना । मया तु कर्मणा संपाद्यमानं गर्जितं पश्य । गर्जितानुसारेण कर्म करोमीत्यर्थः ॥ ३ ॥
</details>

<details open><summary>विश्वास-प्रस्तुतिः</summary>

न मर्षयति चात्मानं संभावयति नात्मना ।  
अदर्शयित्वा शूरास्तु कर्म कुर्वन्ति दुष्करम् ॥ ४ ॥
</details>

<details><summary>मूलम्</summary>

न मर्षयति चात्मानं संभावयति नात्मना ।  
अदर्शयित्वा शूरास्तु कर्म कुर्वन्ति दुष्करम् ॥ ४ ॥
</details>

<details><summary>व्याख्या</summary>

शूराः परकृतामवमानोक्तिं । न मर्षयति मर्षयन्ति न सहन्ते । आत्मना स्वयं । आत्मानं न संभावयति न संभावयन्ति न बहुमन्यन्ते । उभयत्रापि न व्यत्ययेनैकवचनं । किंतु अदर्शयित्वा अप्रकाश्य । आमपौरुषमनुक्त्वेत्यर्थः । दुष्करमपि कर्म कुर्वन्ति ॥ ४ ॥
</details>

<details open><summary>विश्वास-प्रस्तुतिः</summary>

विक्लबानामबुद्धीनां राज्ञा पण्डितमानिनाम् ।  
शृण्वता सादितमिदं त्वद्विधानां महोदर ॥ ५ ॥
</details>

<details><summary>मूलम्</summary>

विक्लबानामबुद्धीनां राज्ञा पण्डितमानिनाम् ।  
शृण्वता सादितमिदं त्वद्विधानां महोदर ॥ ५ ॥
</details>

<details><summary>व्याख्या</summary>

विक्लबानामिति । अत्र पञ्चम्यर्थे षष्ठी । सादितमिति भावे निष्ठा । विक्लबेभ्यः कातरेभ्यः । अबुद्धिभ्यः पण्डितमानिभ्यः त्वद्विधेभ्यः । शृण्वता राज्ञा । इदमीदृशं । सादितं प्राप्तंभवति ॥ ५ ॥
</details>

<details open><summary>विश्वास-प्रस्तुतिः</summary>

युद्धे कापुरुषैर्नित्यं भवद्भिः प्रियवादिभिः ।  
राजानमनुगच्छद्भिः कृत्यमेतद्धि सादितम् ॥ ६ ॥
</details>

<details><summary>मूलम्</summary>

युद्धे कापुरुषैर्नित्यं भवद्भिः प्रियवादिभिः ।  
राजानमनुगच्छद्भिः कृत्यमेतद्धि सादितम् ॥ ६ ॥
</details>

<details><summary>व्याख्या</summary>

इदंशब्दनिर्दिष्टं दर्शयति — युद्ध इति ॥ युद्धे कापुरुषैः युद्धभीरुभिरित्यर्थः । राजानमनुगच्छद्भिः राजेच्छानुसारिभिरित्यर्थः । एतत् प्रकृतयुद्धपर्यवसायि सीताहरणकृत्यं । सादितं संपादितम् ॥ ६ ॥
</details>

<details open><summary>विश्वास-प्रस्तुतिः</summary>

राजशेषा कृता लङ्का क्षीणः कोशो बलं हतम् ।  
राजानमिममासाद्य सुहृच्चिह्नममित्रकम् ॥ ७ ॥
</details>

<details><summary>मूलम्</summary>

राजशेषा कृता लङ्का क्षीणः कोशो बलं हतम् ।  
राजानमिममासाद्य सुहृच्चिह्नममित्रकम् ॥ ७ ॥
</details>

<details><summary>व्याख्या</summary>

राजशेषेति । अत्राप्यनुगच्छद्भिः भवद्भिरित्यनुषज्जनीयं । सुहृच्चिह्नं सुहृव्द्यपदेश्यं । अमित्रकं भवताममित्रभूतं । इमं राजानमासाद्य अनुगच्छद्भिः भवद्भिः लङ्का राजशेषा कृता । अकार्यप्रवृत्तो राजा यैर्न निवार्यते स तेषाममित्र इत्यभिप्रायेण अमित्रकमित्युक्तम् ॥ ७ ॥
</details>

<details open><summary>विश्वास-प्रस्तुतिः</summary>

एष निर्याम्यहं युद्धमुद्यतः शत्रुनिर्जये ।  
दुर्नयं भवतामद्य समीकर्तुमिहाहवे ॥ ८ ॥  
एवमुक्तवतो वाक्यं कुंभकर्णस्य धीमतः ।  
प्रत्युवाच ततो वाक्यं प्रहसन्राक्षसाधिपः ॥ ९ ॥  
महोदरोयं रामात्तु परित्रस्तो न संशयः ।  
न हि रोचयते तात युद्धं युद्धविशारद ॥ १० ॥  
कश्चिन्मे त्वत्समो नास्ति सौहृदेन बलेन च ।  
गच्छ शत्रुवधाय त्वं कुंभकर्ण जयाय च ॥ ११ ॥
</details>

<details><summary>मूलम्</summary>

एष निर्याम्यहं युद्धमुद्यतः शत्रुनिर्जये ।  
दुर्नयं भवतामद्य समीकर्तुमिहाहवे ॥ ८ ॥  
एवमुक्तवतो वाक्यं कुंभकर्णस्य धीमतः ।  
प्रत्युवाच ततो वाक्यं प्रहसन्राक्षसाधिपः ॥ ९ ॥  
महोदरोयं रामात्तु परित्रस्तो न संशयः ।  
न हि रोचयते तात युद्धं युद्धविशारद ॥ १० ॥  
कश्चिन्मे त्वत्समो नास्ति सौहृदेन बलेन च ।  
गच्छ शत्रुवधाय त्वं कुंभकर्ण जयाय च ॥ ११ ॥
</details>

<details><summary>व्याख्या</summary>

दुर्नयं समीकर्तुं शत्रुनिर्जये । तद्विनाश इत्यर्थः । उद्यतः उद्युक्तः सन् । युद्धं युद्धभूमिं प्रति । एष निर्यामि । अद्यैव निर्यास्यामीत्यर्थः ॥ ८-११ ॥
</details>

<details open><summary>विश्वास-प्रस्तुतिः</summary>

तस्मात्तु भयनाशार्थं भवान्संबोधितो मया ।  
अयं हि कालः सुहृदां राक्षसानामरिंदम ॥ १२ ॥  
तद्गच्छ शूलमादाय पाशहस्त इवान्तकः ।  
वानरान्राजपुत्रौ च भक्षयादित्यतेजसौ ॥ १३ ॥  
समालोक्य तु ते रूपं विद्रविष्यन्ति वानराः ।  
रामलक्ष्मणयोश्चापि हृदये प्रस्फुटिष्यतः ॥ १४ ॥
</details>

<details><summary>मूलम्</summary>

तस्मात्तु भयनाशार्थं भवान्संबोधितो मया ।  
अयं हि कालः सुहृदां राक्षसानामरिंदम ॥ १२ ॥  
तद्गच्छ शूलमादाय पाशहस्त इवान्तकः ।  
वानरान्राजपुत्रौ च भक्षयादित्यतेजसौ ॥ १३ ॥  
समालोक्य तु ते रूपं विद्रविष्यन्ति वानराः ।  
रामलक्ष्मणयोश्चापि हृदये प्रस्फुटिष्यतः ॥ १४ ॥
</details>

<details><summary>व्याख्या</summary>

तस्मात् भवतो निःसमत्वात् । संबोधितः प्रबोधितः । अयं हि कालः । युद्धायेतिशेषः ॥ १२-१४ ॥
</details>

<details open><summary>विश्वास-प्रस्तुतिः</summary>

एवमुक्त्वा महाराजः कुंभकर्णं महाबलम् ।  
पुनर्जातमिवात्मानं मेने राक्षसपुङ्गवः ॥ १५ ॥  
कुंभकर्णबलाभिज्ञो जानंस्तस्य पराक्रमम् ।  
बभूव मुदितो राजा शशाङ्क इव निर्मलः ॥ १६ ॥
</details>

<details><summary>मूलम्</summary>

एवमुक्त्वा महाराजः कुंभकर्णं महाबलम् ।  
पुनर्जातमिवात्मानं मेने राक्षसपुङ्गवः ॥ १५ ॥  
कुंभकर्णबलाभिज्ञो जानंस्तस्य पराक्रमम् ।  
बभूव मुदितो राजा शशाङ्क इव निर्मलः ॥ १६ ॥
</details>

<details><summary>व्याख्या</summary>

पुनर्जातमिव मेने । जेष्यत्ययमिति विश्वासादितिभावः ॥ १५-१६ ॥
</details>

<details open><summary>विश्वास-प्रस्तुतिः</summary>

इत्येवमुक्तः संहृष्टो निर्जगाम महाबलः ॥ १७ ॥  
राज्ञस्तु वचनं श्रुत्वा कुम्भकर्णः समुद्यतः ।  
आददे निशितं शूलं वेगाच्छत्रुनिबर्हणम् ॥ १८ ॥
</details>

<details><summary>मूलम्</summary>

इत्येवमुक्तः संहृष्टो निर्जगाम महाबलः ॥ १७ ॥  
राज्ञस्तु वचनं श्रुत्वा कुम्भकर्णः समुद्यतः ।  
आददे निशितं शूलं वेगाच्छत्रुनिबर्हणम् ॥ १८ ॥
</details>

<details><summary>व्याख्या</summary>

इत्येवमित्यर्धम् ॥ निर्जगाम निर्गन्तुमुद्युक्तः ॥ १७-१८ ॥
</details>

<details open><summary>विश्वास-प्रस्तुतिः</summary>

सर्वकालायसं दीप्तं तप्तकाञ्चनभूषणम् ।  
इन्द्राशनिसमं भीमं वज्रप्रतिमगौरवम् ॥ १९ ॥
</details>

<details><summary>मूलम्</summary>

सर्वकालायसं दीप्तं तप्तकाञ्चनभूषणम् ।  
इन्द्राशनिसमं भीमं वज्रप्रतिमगौरवम् ॥ १९ ॥
</details>

<details><summary>व्याख्या</summary>

सर्वकालायसं बहुकार्ष्णायसमयमित्यर्थः ॥ १९ ॥
</details>

<details open><summary>विश्वास-प्रस्तुतिः</summary>

देवदानवगन्धर्वयक्षकिन्नरसूदनम् ।  
रक्तमाल्यं महाधाम स्वतश्चोद्गतपावकम् ॥ २० ॥  
आदाय निशितं शूलं शत्रुशोणितरञ्जितम् ।  
कुंभकर्णो महातेजा रावणं वाक्यमब्रवीत् ॥ २१ ॥  
गमिष्याम्यहमेकाकी तिष्ठत्विह बलं मम ।  
अद्य तान्क्षुभितान्क्रुद्धो भक्षयिष्यामि वानरान् ।  
कुंभकर्णवचः श्रुत्वा रावणो वाक्यमब्रवीत् ॥ २२ ॥
</details>

<details><summary>मूलम्</summary>

देवदानवगन्धर्वयक्षकिन्नरसूदनम् ।  
रक्तमाल्यं महाधाम स्वतश्चोद्गतपावकम् ॥ २० ॥  
आदाय निशितं शूलं शत्रुशोणितरञ्जितम् ।  
कुंभकर्णो महातेजा रावणं वाक्यमब्रवीत् ॥ २१ ॥  
गमिष्याम्यहमेकाकी तिष्ठत्विह बलं मम ।  
अद्य तान्क्षुभितान्क्रुद्धो भक्षयिष्यामि वानरान् ।  
कुंभकर्णवचः श्रुत्वा रावणो वाक्यमब्रवीत् ॥ २२ ॥
</details>

<details><summary>व्याख्या</summary>

महाधाम महातेजः । स्वतश्चोद्गतपावकं क्रौर्यात्स्वत एवोत्पन्नाग्निकणम् ॥ २० – २२ ॥
</details>

<details open><summary>विश्वास-प्रस्तुतिः</summary>

सैन्यैः परिवृतो गच्छ शूलमुद्गरपाणिभिः ।  
वानरा हि महात्मानः शीघ्राः सुव्यवसायिनः ॥ २३ ॥  
एकाकिनं प्रमत्तं वा नयेयुर्दशनैः क्षयम् ।  
तस्मात्परमदुर्धर्षैः सैन्यैः परिवृतो व्रज ।  
रक्षसामहितं सर्वं शत्रुपक्षं निषूदय ॥ २४ ॥
</details>

<details><summary>मूलम्</summary>

सैन्यैः परिवृतो गच्छ शूलमुद्गरपाणिभिः ।  
वानरा हि महात्मानः शीघ्राः सुव्यवसायिनः ॥ २३ ॥  
एकाकिनं प्रमत्तं वा नयेयुर्दशनैः क्षयम् ।  
तस्मात्परमदुर्धर्षैः सैन्यैः परिवृतो व्रज ।  
रक्षसामहितं सर्वं शत्रुपक्षं निषूदय ॥ २४ ॥
</details>

<details><summary>व्याख्या</summary>

महात्मानः महाबुद्धयः । शीघ्राः वेगवन्तः । सुव्यवसायिनः दृढनिश्चयाः ॥ २३ – २४ ॥
</details>

<details open><summary>विश्वास-प्रस्तुतिः</summary>

अथासनात्समुत्पत्य स्रजं मणिकृतान्तराम् ।  
आबबन्ध महातेजाः कुंभकर्णस्य रावणः ॥ २५ ॥
</details>

<details><summary>मूलम्</summary>

अथासनात्समुत्पत्य स्रजं मणिकृतान्तराम् ।  
आबबन्ध महातेजाः कुंभकर्णस्य रावणः ॥ २५ ॥
</details>

<details><summary>व्याख्या</summary>

स्रजं काञ्चनमालां । कुम्भकर्णस्य आबबन्ध कुम्भकर्णे आबबन्धेयर्थः ॥ २५ ॥
</details>

<details open><summary>विश्वास-प्रस्तुतिः</summary>

अङ्गदान्यङ्गुलीवेष्टान्वराण्याभरणानि च ।  
हारं च शशिसंकाशमाबबन्ध महात्मनः ॥ २६ ॥
</details>

<details><summary>मूलम्</summary>

अङ्गदान्यङ्गुलीवेष्टान्वराण्याभरणानि च ।  
हारं च शशिसंकाशमाबबन्ध महात्मनः ॥ २६ ॥
</details>

<details><summary>व्याख्या</summary>

अङ्गुलीवेष्टान् अङ्गुलीयकानि ॥ २६ ॥
</details>

<details open><summary>विश्वास-प्रस्तुतिः</summary>

दिव्यानि च सुगन्धीनि माल्यदामानि रावणः ।  
श्रोत्रे चासंजयामास श्रीमती चास्य कुण्डले २७  
काञ्चनाङ्गदकेयूरनिष्काभरणभूषितः ।  
कुंभकर्णो बृहत्कर्णः मुहुतोऽग्निरिवाबभौ ॥ २८ ॥
</details>

<details><summary>मूलम्</summary>

दिव्यानि च सुगन्धीनि माल्यदामानि रावणः ।  
श्रोत्रे चासंजयामास श्रीमती चास्य कुण्डले २७  
काञ्चनाङ्गदकेयूरनिष्काभरणभूषितः ।  
कुंभकर्णो बृहत्कर्णः मुहुतोऽग्निरिवाबभौ ॥ २८ ॥
</details>

<details><summary>व्याख्या</summary>

आसञ्जयामास । बबन्धेत्यर्थः । अत्र केयूरादीनामप्युपलक्षणं । काञ्चनाङ्गदकेयूरेत्यनुवादात् ॥ २७-२८ ॥
</details>

<details open><summary>विश्वास-प्रस्तुतिः</summary>

श्रोणीसूत्रेण महता मेचकेन व्यराजत ।  
अमृतोत्पादने नद्धो भुजङ्गेनेव मन्दरः ॥ २९ ॥
</details>

<details><summary>मूलम्</summary>

श्रोणीसूत्रेण महता मेचकेन व्यराजत ।  
अमृतोत्पादने नद्धो भुजङ्गेनेव मन्दरः ॥ २९ ॥
</details>

<details><summary>व्याख्या</summary>

अमृतोत्पादने नद्ध इति निमित्तसप्तमी । भुजङ्गेन वासुकिना ॥ २९ ॥
</details>

<details open><summary>विश्वास-प्रस्तुतिः</summary>

स काञ्चनं भारसहं निवातं विद्युत्प्रभं दीप्तमिवात्मभासा ।  
आवध्यमानः कवचं रराज संध्याभ्रसंवीत इवाद्रिराजः ॥ ३० ॥
</details>

<details><summary>मूलम्</summary>

स काञ्चनं भारसहं निवातं विद्युत्प्रभं दीप्तमिवात्मभासा ।  
आवध्यमानः कवचं रराज संध्याभ्रसंवीत इवाद्रिराजः ॥ ३० ॥
</details>

<details><summary>व्याख्या</summary>

भारसहं आयुधादिभिः प्रहारेप्यशिथिलमित्यर्थः । दृढमिति वाऽर्थः । यद्वा उपनीतायां तुलायां स्थाप्यमानान्बहून्भारान् सहत इति भारसहः । अनेकभारपरिमाण इत्यर्थः । निवातं वातप्रवेशनिवारकं । निरन्तरमिति यावत् । आत्मभासा कवचकान्त्या । यद्वा निवातं शस्त्राभेद्यं । निवातावाश्रयावातौ शस्त्राभेद्यं च वर्म यत् इत्यमरः । आबध्यमानः आबघ्नन् । आर्षविकरणव्यत्ययेन श्यन्प्रत्ययः ॥ ३० ॥
</details>

<details open><summary>विश्वास-प्रस्तुतिः</summary>

सर्वाभरणसर्वाङ्गः शूलपाणिः स राक्षसः ।  
त्रिविक्रमकृतोत्साहो नारायण इवाबभौ ॥ ३१ ॥  
भ्रातरं संपरिष्वज्य कृत्वा चाभिप्रदक्षिणम् ।  
प्रणम्य शिरसा तस्मै संप्रतस्थे महाबलः ॥ ३२ ॥  
निष्पतन्तं महाकायं महानादं महाबलम् ।  
तमाशीर्भिः प्रशस्ताभिः प्रेषयामास रावणः ॥ ३३ ॥  
शङ्खदुन्दुभिनिर्घोषैः सैन्यैश्चापि वरायुधैः ।  
तं गजैश्च तुरङ्गैश्च स्यन्दनैश्चाम्बुदस्वनैः ॥ ३४ ॥  
अनुजग्मुर्महात्मानं रथिनो रथिनां वरम् ॥ ३५ ॥
</details>

<details><summary>मूलम्</summary>

सर्वाभरणसर्वाङ्गः शूलपाणिः स राक्षसः ।  
त्रिविक्रमकृतोत्साहो नारायण इवाबभौ ॥ ३१ ॥  
भ्रातरं संपरिष्वज्य कृत्वा चाभिप्रदक्षिणम् ।  
प्रणम्य शिरसा तस्मै संप्रतस्थे महाबलः ॥ ३२ ॥  
निष्पतन्तं महाकायं महानादं महाबलम् ।  
तमाशीर्भिः प्रशस्ताभिः प्रेषयामास रावणः ॥ ३३ ॥  
शङ्खदुन्दुभिनिर्घोषैः सैन्यैश्चापि वरायुधैः ।  
तं गजैश्च तुरङ्गैश्च स्यन्दनैश्चाम्बुदस्वनैः ॥ ३४ ॥  
अनुजग्मुर्महात्मानं रथिनो रथिनां वरम् ॥ ३५ ॥
</details>

<details><summary>व्याख्या</summary>

सर्वाभरणसर्वाङ्गः सर्वाभरणयुक्तसवाङ्गः । त्रिविक्रमकृतोत्साहः त्रिषु विक्रमेषु पदम्यासेषु कृतोत्साहः ॥ ३१ – ३५ ॥
</details>

<details open><summary>विश्वास-प्रस्तुतिः</summary>

सर्पैरुष्ट्रैः खरैरश्वैः सिंहद्विपमृगद्विजैः ।  
अनुजग्मुश्च तं घोरं कुंभकर्णं महाबलम् ॥ ३६ ॥
</details>

<details><summary>मूलम्</summary>

सर्पैरुष्ट्रैः खरैरश्वैः सिंहद्विपमृगद्विजैः ।  
अनुजग्मुश्च तं घोरं कुंभकर्णं महाबलम् ॥ ३६ ॥
</details>

<details><summary>व्याख्या</summary>

सर्पैरिति । सर्पादीनां महाशरीराणां वाहनत्वं संभवतीति बोध्यं । द्विपाः गजाः । द्विजाः हंसादयः ॥ ३६ ॥
</details>

<details open><summary>विश्वास-प्रस्तुतिः</summary>

स पुष्पवर्षैरवकीर्यमाणो धृतातपत्रः शितशूलपाणिः ।  
मदोत्कटः शोणितगन्धमत्तो विनिर्ययौ दानवदेवशत्रुः ॥ ३७ ॥  
पदातयश्च बहवो महानादा महाबलाः ।  
अन्वयू राक्षसा भीमा भीमाक्षाः शस्त्रपाणयः ॥ ३८ ॥  
रक्ताक्षाः सुमहाकाया नीलाञ्जनचयोपमाः ।  
शूलानुद्यम्य खड्गांश्च निशितांश्च परश्वधान् ॥ ३९ ॥
</details>

<details><summary>मूलम्</summary>

स पुष्पवर्षैरवकीर्यमाणो धृतातपत्रः शितशूलपाणिः ।  
मदोत्कटः शोणितगन्धमत्तो विनिर्ययौ दानवदेवशत्रुः ॥ ३७ ॥  
पदातयश्च बहवो महानादा महाबलाः ।  
अन्वयू राक्षसा भीमा भीमाक्षाः शस्त्रपाणयः ॥ ३८ ॥  
रक्ताक्षाः सुमहाकाया नीलाञ्जनचयोपमाः ।  
शूलानुद्यम्य खड्गांश्च निशितांश्च परश्वधान् ॥ ३९ ॥
</details>

<details><summary>व्याख्या</summary>

मदोत्कटः स्वाभाविकमदेन मत्तः । मत्ते शौण्डोत्कटक्षीबाः इत्यमरः ॥ ३७-३९ ॥
</details>

<details open><summary>विश्वास-प्रस्तुतिः</summary>

बहुव्यामांश्च परिघान्गदाश्च मुसलानि च ।  
तालस्कन्धांश्च विपुलान्क्षेपणीयान्दुरासदान् ॥ ४० ॥  
अथान्यद्वपुरादाय दारुणं रोमहर्षणम् ।  
निष्पपात महातेजाः कुंभकर्णो महाबलः ॥ ४१ ॥
</details>

<details><summary>मूलम्</summary>

बहुव्यामांश्च परिघान्गदाश्च मुसलानि च ।  
तालस्कन्धांश्च विपुलान्क्षेपणीयान्दुरासदान् ॥ ४० ॥  
अथान्यद्वपुरादाय दारुणं रोमहर्षणम् ।  
निष्पपात महातेजाः कुंभकर्णो महाबलः ॥ ४१ ॥
</details>

<details><summary>व्याख्या</summary>

बहुव्यामान् अनेकव्यामप्रमाणान् । व्यामो बाह्वोः सकरयोस्ततयोस्तिर्यगन्तरं इत्यमरः । तालस्कन्धान् तालकाण्डान् ॥ ४०-४१ ॥
</details>

<details open><summary>विश्वास-प्रस्तुतिः</summary>

धनुः शतपरीणाहः स षट्छतसमुच्छ्रितः ।  
रौद्रः शकटचक्राक्षो महापर्वतसन्निभः ॥ ४२ ॥  
संनिपत्य च रक्षांसि दग्धशैलोपमो महान् ।  
कुंभकर्णो महावक्रः प्रहसन्निदमब्रवीत् ॥ ४३ ॥  
अद्य वानरमुख्यानां तानि यूथानि भागशः ।  
निर्दहिष्यामि संक्रुद्धः शैलभानिव पावकः ॥ ४४ ॥
</details>

<details><summary>मूलम्</summary>

धनुः शतपरीणाहः स षट्छतसमुच्छ्रितः ।  
रौद्रः शकटचक्राक्षो महापर्वतसन्निभः ॥ ४२ ॥  
संनिपत्य च रक्षांसि दग्धशैलोपमो महान् ।  
कुंभकर्णो महावक्रः प्रहसन्निदमब्रवीत् ॥ ४३ ॥  
अद्य वानरमुख्यानां तानि यूथानि भागशः ।  
निर्दहिष्यामि संक्रुद्धः शैलभानिव पावकः ॥ ४४ ॥
</details>

<details><summary>व्याख्या</summary>

धनुः शतपरीणाहः धनुः शतविशालः । षट्छतसमुच्छ्रितः षट्छतधनुरुछ्रायः । संनिपत्य स्वानुगमनायोयुक्तानां राक्षसानां समीपं गत्वेत्यर्थः ॥ ४२–४४ ॥
</details>

<details open><summary>विश्वास-प्रस्तुतिः</summary>

नापराध्यन्ति मे कामं वानरा वनचारिणः ।  
जातिरस्मद्विधानां सा पुरोद्यानविभूषणम् ॥ ४५ ॥  
पुररोधस्य मूलं तु राघवः सहलक्ष्मणः ।  
हते तस्मिन्हतं सर्वं तं बधिष्यामि संयुगे ॥ ४६ ॥  
एवं तस्य ब्रुवाणस्य कुम्भकर्णस्य राक्षसाः ।  
नादं चक्रुर्महाघोरं कम्पयन्त इवार्णवम् ॥ ४७ ॥
</details>

<details><summary>मूलम्</summary>

नापराध्यन्ति मे कामं वानरा वनचारिणः ।  
जातिरस्मद्विधानां सा पुरोद्यानविभूषणम् ॥ ४५ ॥  
पुररोधस्य मूलं तु राघवः सहलक्ष्मणः ।  
हते तस्मिन्हतं सर्वं तं बधिष्यामि संयुगे ॥ ४६ ॥  
एवं तस्य ब्रुवाणस्य कुम्भकर्णस्य राक्षसाः ।  
नादं चक्रुर्महाघोरं कम्पयन्त इवार्णवम् ॥ ४७ ॥
</details>

<details><summary>व्याख्या</summary>

सा जातिः वानरजातिः । अस्मद्विधानां क्रीडापराणाम् ॥ ४५-४७ ॥
</details>

<details open><summary>विश्वास-प्रस्तुतिः</summary>

तस्य निष्पततस्तूर्णं कुम्भकर्णस्य धीमतः ।  
बभूवुर्घोररूपाणि निमित्तानि समन्ततः ॥ ४८ ॥
</details>

<details><summary>मूलम्</summary>

तस्य निष्पततस्तूर्णं कुम्भकर्णस्य धीमतः ।  
बभूवुर्घोररूपाणि निमित्तानि समन्ततः ॥ ४८ ॥
</details>

<details><summary>व्याख्या</summary>

घोररूपाणि अत्यन्तघोराणि ॥ ४८ ॥
</details>

<details open><summary>विश्वास-प्रस्तुतिः</summary>

उल्काशनियुता मेघा बैभूवुर्गर्दभारुणाः ।  
ससागरवना चैव वसुधा समकम्पत ॥ ४९ ॥  
घोररूपाः शिवा नेदुः सज्वालकबलैर्मुखैः ।  
मण्डलान्यपसव्यानि बबन्धुश्च विहङ्गमाः ॥ ५० ॥
</details>

<details><summary>मूलम्</summary>

उल्काशनियुता मेघा बैभूवुर्गर्दभारुणाः ।  
ससागरवना चैव वसुधा समकम्पत ॥ ४९ ॥  
घोररूपाः शिवा नेदुः सज्वालकबलैर्मुखैः ।  
मण्डलान्यपसव्यानि बबन्धुश्च विहङ्गमाः ॥ ५० ॥
</details>

<details><summary>व्याख्या</summary>

गर्दभारुणाः गर्दभवदव्यक्तरागाः । अव्यक्तरागस्त्वरुणः इत्यमरः ॥ ४९-५० ॥
</details>

<details open><summary>विश्वास-प्रस्तुतिः</summary>

निष्पपात च मालेव गृध्रोस्य पथि गच्छतः ।  
प्रास्फुरन्नयनं चास्य सव्यो बाहुश्च कम्पते ॥ ५१ ॥
</details>

<details><summary>मूलम्</summary>

निष्पपात च मालेव गृध्रोस्य पथि गच्छतः ।  
प्रास्फुरन्नयनं चास्य सव्यो बाहुश्च कम्पते ॥ ५१ ॥
</details>

<details><summary>व्याख्या</summary>

गच्छतोस्य उपरिप्रदेशे गृध्रो मालेव निष्पपातेत्यन्वयः । गृध्र इति जात्येकवचनं । सव्यशब्दो लिङ्गव्यत्ययेन नयनशब्देनापि संबध्यते । कम्पते अकम्पत ॥ ५१ ॥
</details>

<details open><summary>विश्वास-प्रस्तुतिः</summary>

निपपात तदा चोल्का ज्वलन्ती भीमनिस्वना ।  
आदित्यो निष्प्रभश्चासीन्न प्रवाति सुखोऽनिलः ॥५२॥  
अचिन्तयन्महोत्पातानुत्थितान्रोमहर्षणान् ।  
निर्ययौ कुम्भकर्णस्तु कृतान्तबलचोदितः ॥ ५३ ॥
</details>

<details><summary>मूलम्</summary>

निपपात तदा चोल्का ज्वलन्ती भीमनिस्वना ।  
आदित्यो निष्प्रभश्चासीन्न प्रवाति सुखोऽनिलः ॥५२॥  
अचिन्तयन्महोत्पातानुत्थितान्रोमहर्षणान् ।  
निर्ययौ कुम्भकर्णस्तु कृतान्तबलचोदितः ॥ ५३ ॥
</details>

<details><summary>व्याख्या</summary>

उल्का मेघनिर्गतज्वालाविशेषः ॥ ५२-५३ ॥
</details>

<details open><summary>विश्वास-प्रस्तुतिः</summary>

स लङ्घयित्वा प्राकारं पद्भ्यां पर्वतसन्निभः ।  
ददर्शाभ्रघनप्रख्यं वानरानीकमद्भुतम् ॥ ५४ ॥  
ते दृष्ट्वा राक्षसश्रेष्ठं वानराः पर्वतोपमम् ।  
वायुनुन्ना इव घना ययुः सर्वा दिशस्तदा ॥ ५५ ॥  
तद्वानरानीकमतिप्रचण्डं दिशो द्रवद्भिन्नमिवाभ्रजालम् ।  
स कुम्भकर्णः समवेक्ष्य हर्षान्ननाद भूयो घनवद्धनाभः ॥ ५६ ॥  
ते तस्य घोरं निनदं निशम्य यथा निनादं दिवि वारिदस्य ।  
पेतुर्धरण्यां बहवः प्लवङ्गा निकत्तमूला इव सालवृक्षाः ॥ ५७ ॥
</details>

<details><summary>मूलम्</summary>

स लङ्घयित्वा प्राकारं पद्भ्यां पर्वतसन्निभः ।  
ददर्शाभ्रघनप्रख्यं वानरानीकमद्भुतम् ॥ ५४ ॥  
ते दृष्ट्वा राक्षसश्रेष्ठं वानराः पर्वतोपमम् ।  
वायुनुन्ना इव घना ययुः सर्वा दिशस्तदा ॥ ५५ ॥  
तद्वानरानीकमतिप्रचण्डं दिशो द्रवद्भिन्नमिवाभ्रजालम् ।  
स कुम्भकर्णः समवेक्ष्य हर्षान्ननाद भूयो घनवद्धनाभः ॥ ५६ ॥  
ते तस्य घोरं निनदं निशम्य यथा निनादं दिवि वारिदस्य ।  
पेतुर्धरण्यां बहवः प्लवङ्गा निकत्तमूला इव सालवृक्षाः ॥ ५७ ॥
</details>

<details><summary>व्याख्या</summary>

अभ्रघनः अभ्रसंघातः ॥ ५४–५७ ॥
</details>

<details open><summary>विश्वास-प्रस्तुतिः</summary>

विपुलपरिघवान्स कुम्भकर्णो रिपुनिधनाय विनिस्सृतो महात्मा ।  
कपिगणभयमाददत्सुभीमं प्रभुरिव किङ्करदण्डवान्युगान्ते ॥ ५८ ॥
</details>

<details><summary>मूलम्</summary>

विपुलपरिघवान्स कुम्भकर्णो रिपुनिधनाय विनिस्सृतो महात्मा ।  
कपिगणभयमाददत्सुभीमं प्रभुरिव किङ्करदण्डवान्युगान्ते ॥ ५८ ॥
</details>

<details><summary>व्याख्या</summary>

प्रभुः अन्तकः । किंकरदण्डवान् किंकरोमीत्यवस्थायी सचेतनो दण्ड ः तद्वान् ॥ ५८ ॥
</details>

<details open><summary>विश्वास-प्रस्तुतिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे पञ्चषष्टितमः सर्गः ॥ ६५ ॥  
इति श्रीगोविन्दराजविरचिते श्रीमद्रामायणभूषणे रत्नकिरीटाख्याने युद्धकाण्डव्याख्याने पञ्चषष्टितमः सर्गः ॥ ६५ ॥
</details>

<details><summary>मूलम्</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे पञ्चषष्टितमः सर्गः ॥ ६५ ॥  
इति श्रीगोविन्दराजविरचिते श्रीमद्रामायणभूषणे रत्नकिरीटाख्याने युद्धकाण्डव्याख्याने पञ्चषष्टितमः सर्गः ॥ ६५ ॥
</details>

