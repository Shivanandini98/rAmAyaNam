+++
title = "०३४ सरमया सीताश्वासनम्"
title_english = "034 Sarama consoles Seetha"

+++

<details open><summary>विश्वास-प्रस्तुतिः</summary>

श्रीमद्रामायणे वाल्मीकीये आदिकाव्ये युद्धकाण्डे चतुस्त्रिंशः सर्गः
</details>

<details><summary>मूलम्</summary>

श्रीमद्रामायणे वाल्मीकीये आदिकाव्ये युद्धकाण्डे चतुस्त्रिंशः सर्गः
</details>

<details><summary>विषयाः</summary>

सरमयासीतांप्रति रामे स्वेनसंदेशप्रापणप्रार्थने सीतयातस्यानौचित्यबुद्ध्या स्वविषयेरावणाध्यवसायावगतयेतत्प्रेषणम् ॥ १ ॥ रावणाध्यवसायाधिगमेन पुनरागतयासरमया सीतांप्रति रावणमात्राऽविन्ध्यनाम्नामंत्रिणाचतंप्रति बहुधारामायसीताप्रत्यर्पणचोदनेपि तस्य तदनर्पणेदृढाध्यवसायनिवेदनम् ॥ २ ॥ तथा रामेण रावणहननपूर्वकमयोध्यांप्रतितदानयन -निवेदने तन्त्रोपश्रुतितयावानरसेनासंनाहभेरीशङ्खरवप्रादुर्भावः ॥ ३॥

</details>

<details open><summary>विश्वास-प्रस्तुतिः</summary>

अथ तां जातसन्तापां तेन वाक्येन मोहिताम् ।  
सरमा ह्लादयामास पृतिवीं द्यौरिवाम्भसा ॥ १ ॥
</details>

<details><summary>मूलम्</summary>

अथ तां जातसन्तापां तेन वाक्येन मोहिताम् ।  
सरमा ह्लादयामास पृतिवीं द्यौरिवाम्भसा ॥ १ ॥
</details>

<details><summary>व्याख्या</summary>

अथ सरमया रावणाशयपरिज्ञानं चतुत्रिंशे–अथ तामित्यादि । अथेति प्रथमश्लोकेन पूर्वसर्गोक्तानुवादः । तेन वाक्येन ह्रादयामासेत्यन्वयः । यद्वा तेन वाक्येन रावणवाक्येन ॥ १ ॥
</details>

<details open><summary>विश्वास-प्रस्तुतिः</summary>

ततस्तस्या हितं सख्याश्चिकीर्षन्ती सखीवचः ।  
उवाच काले कालज्ञा स्मितपूर्वाभिभाषिणी ॥ २ ॥
</details>

<details><summary>मूलम्</summary>

ततस्तस्या हितं सख्याश्चिकीर्षन्ती सखीवचः ।  
उवाच काले कालज्ञा स्मितपूर्वाभिभाषिणी ॥ २ ॥
</details>

<details><summary>व्याख्या</summary>

सख्याः सीतायाः । सखी सरमा ॥ २ ॥
</details>

<details open><summary>विश्वास-प्रस्तुतिः</summary>

उत्सहेयमहं गत्वा त्वद्वाक्यमसितेक्षणे ।  
निवेद्य कुशलं रामे प्रतिच्छन्ना निवर्तितुम् ॥ ३ ॥
</details>

<details><summary>मूलम्</summary>

उत्सहेयमहं गत्वा त्वद्वाक्यमसितेक्षणे ।  
निवेद्य कुशलं रामे प्रतिच्छन्ना निवर्तितुम् ॥ ३ ॥
</details>

<details><summary>व्याख्या</summary>

कुशलं कुशलप्रतिपादकं । त्वद्वाक्यमित्यन्वयः । निवर्तितुमुत्सहेयं समर्थेत्यर्थः ॥ ३ ॥
</details>

<details open><summary>विश्वास-प्रस्तुतिः</summary>

न हि मे क्रममाणाया निरालम्बे विहायसि ।  
समर्थो गतिमन्वेतुं पवनो गरुडोऽपि वा ॥ ४ ॥
</details>

<details><summary>मूलम्</summary>

न हि मे क्रममाणाया निरालम्बे विहायसि ।  
समर्थो गतिमन्वेतुं पवनो गरुडोऽपि वा ॥ ४ ॥
</details>

<details><summary>व्याख्या</summary>

बहुदूरं कथं गन्तुमर्हसीत्यत्राह – न हीति ॥ क्रममाणायाः गच्छन्त्याः ॥ ४ ॥
</details>

<details open><summary>विश्वास-प्रस्तुतिः</summary>

एवं ब्रुवाणां तां सीता सरमां पुनरब्रवीत् ।  
मधुरं श्लक्ष्णया वाचा पूर्वं शोकाभिपन्नया ॥ ५ ॥
</details>

<details><summary>मूलम्</summary>

एवं ब्रुवाणां तां सीता सरमां पुनरब्रवीत् ।  
मधुरं श्लक्ष्णया वाचा पूर्वं शोकाभिपन्नया ॥ ५ ॥
</details>

<details><summary>व्याख्या</summary>

मधुरं मधुरार्थकं । श्लेक्ष्णयेति वाङ्माधुर्योक्तिः । पूर्वं शोकाभिपन्नया संप्रति हृष्टयेत्यर्थः ॥ ५ ॥
</details>

<details open><summary>विश्वास-प्रस्तुतिः</summary>

समर्था गगनं गन्तुमपि वा त्वं रसातलम् ।  
अवगच्छाम्यकर्तव्यं कर्तव्यं ते मदन्तरे ॥ ६ ॥
</details>

<details><summary>मूलम्</summary>

समर्था गगनं गन्तुमपि वा त्वं रसातलम् ।  
अवगच्छाम्यकर्तव्यं कर्तव्यं ते मदन्तरे ॥ ६ ॥
</details>

<details><summary>व्याख्या</summary>

संदेशमाहरिष्यामीति वदन्तीं सरमां प्रति न गन्तव्यमित्युक्ते सख्यहानिः रामं प्रति प्रेषणं तत्तस्य सदृशं भवेदिति स्थितायाः सीताया न युक्तं अतो व्याजेन निपुणं परिहरति – समर्थेति ॥ मदन्तरे मद्विषये । अन्यैरकर्तव्यं कर्तुमशक्यं कार्यं त्वया कर्तव्यं कर्तुं शक्यमित्यवगच्छामि । यद्वा मद्विषये ते कर्तव्यं अवश्यकरणीयं जानामीत्यर्थः ॥ ६ ॥
</details>

<details open><summary>विश्वास-प्रस्तुतिः</summary>

मत्प्रियं यदि कर्तव्यं यदि बुद्धिः स्थिरा तव ।  
ज्ञातुमिच्छामि तं गत्वा किं करोतीति रावणः ॥ ७ ॥
</details>

<details><summary>मूलम्</summary>

मत्प्रियं यदि कर्तव्यं यदि बुद्धिः स्थिरा तव ।  
ज्ञातुमिच्छामि तं गत्वा किं करोतीति रावणः ॥ ७ ॥
</details>

<details><summary>व्याख्या</summary>

रावणं गत्वा स किं करोतीति ज्ञातुमिच्छामि । त्वत्कर्तृकं रावणज्ञानमिच्छामीत्यर्थः ॥ ७ ॥
</details>

<details open><summary>विश्वास-प्रस्तुतिः</summary>

स हि मायाबलः क्रूरो रावणः शत्रुरावणः ।  
मां मोहयति दुष्टात्मा पीतमात्रेव वारुणी ॥ ८ ॥
</details>

<details><summary>मूलम्</summary>

स हि मायाबलः क्रूरो रावणः शत्रुरावणः ।  
मां मोहयति दुष्टात्मा पीतमात्रेव वारुणी ॥ ८ ॥
</details>

<details><summary>व्याख्या</summary>

तस्य ज्ञानस्य किं प्रयोजनमित्यत्राह – स हीति ॥ पीतमात्रा सद्यः पीता । वारुणी मद्यम् ॥ ८ ॥
</details>

<details open><summary>विश्वास-प्रस्तुतिः</summary>

तर्जापयति मां नित्यं भर्त्सापयति चासकृत् ।  
राक्षसीभिः सुघोराभिर्या मां रक्षन्ति नित्यशः ॥ ९ ॥
</details>

<details><summary>मूलम्</summary>

तर्जापयति मां नित्यं भर्त्सापयति चासकृत् ।  
राक्षसीभिः सुघोराभिर्या मां रक्षन्ति नित्यशः ॥ ९ ॥
</details>

<details><summary>व्याख्या</summary>

तर्जापयति तर्जनंकारयति । भर्त्सापयति भर्त्सनं कारयति । आत्वपुगागमावार्षौ । या राक्षस्यो मां रक्षन्ति ताभिस्तर्जापयतीति संबन्धः । नासाग्रे अङ्गुलिन्यासनयन -भ्रामणदन्तदर्शनप्रभृतिमुखचेष्टाभिर्भीजननं तर्जनं । हनिष्यति दहिष्यतीत्यादि वाचा भीजननं भर्त्सनम् ॥ ९ ॥
</details>

<details open><summary>विश्वास-प्रस्तुतिः</summary>

उद्विग्ना शङ्किता चास्मि न स्वस्थं च मनो मम ।  
तद्भयाच्चाहमुद्विग्ना अशोकवनिकां गता ॥ १० ॥
</details>

<details><summary>मूलम्</summary>

उद्विग्ना शङ्किता चास्मि न स्वस्थं च मनो मम ।  
तद्भयाच्चाहमुद्विग्ना अशोकवनिकां गता ॥ १० ॥
</details>

<details><summary>व्याख्या</summary>

कुत उद्विग्नेत्यत्राह -तद्भयाश्चेति । कुतः शङ्कितेत्यत्राह–अशोकवनिकां गतेति ॥ १० ॥
</details>

<details open><summary>विश्वास-प्रस्तुतिः</summary>

यदि नाम कथा तस्य निश्चितं वापि यद्भवेत् ॥  
निवेदयेथाः सर्वं तत्परो मे स्यादनुग्रहः ॥ ११ ॥
</details>

<details><summary>मूलम्</summary>

यदि नाम कथा तस्य निश्चितं वापि यद्भवेत् ॥  
निवेदयेथाः सर्वं तत्परो मे स्यादनुग्रहः ॥ ११ ॥
</details>

<details><summary>व्याख्या</summary>

तस्य रावणस्य । यदि नाम कथा यदि वार्तास्ति । यच्च तस्य निश्चितं अध्यवसाय इति यावत् । तत्सर्वं निवेदयेथाः । ततश्च मे परोनुग्रहः उपकारः । कृतः स्यात् । याहिनामेतिपाठः सम्यक् ॥ ११ ॥
</details>

<details open><summary>विश्वास-प्रस्तुतिः</summary>

सा त्वेवं ब्रुवतीं सीतां सरमा वल्गुभाषिणी ।  
उवाच वचनं तस्याः स्पृशन्ती बाष्पविक्लबम् ॥ १२ ॥
</details>

<details><summary>मूलम्</summary>

सा त्वेवं ब्रुवतीं सीतां सरमा वल्गुभाषिणी ।  
उवाच वचनं तस्याः स्पृशन्ती बाष्पविक्लबम् ॥ १२ ॥
</details>

<details><summary>व्याख्या</summary>

वल्गु सुन्दरं यथा तथा भाषितुं शीलमस्या अस्तीति वल्गुभाषिणी । बाष्पविक्लवं बाष्पव्याकुलं । वदनं स्पृशन्ती परिमृजन्ती ॥ १२ ॥
</details>

<details open><summary>विश्वास-प्रस्तुतिः</summary>

एष ते यद्यभिप्रायस्तदा गच्छामि जानकि ।  
गृह्य शत्रोरभिप्रायमुपावृत्तां च पश्य माम् ॥ १३ ॥  
एवमुक्त्वा ततो गत्वा समीपं तस्य रक्षसः ।  
शुश्राव कथितं तस्य रावणस्य समन्त्रिणः ॥ १४ ॥  
सा श्रुत्वा निश्चयं तस्य निश्चयज्ञा दुरात्मनः ।  
पुनरेवागमत्क्षिप्रमशोकवनिकां तदा ॥ १५ ॥
</details>

<details><summary>मूलम्</summary>

एष ते यद्यभिप्रायस्तदा गच्छामि जानकि ।  
गृह्य शत्रोरभिप्रायमुपावृत्तां च पश्य माम् ॥ १३ ॥  
एवमुक्त्वा ततो गत्वा समीपं तस्य रक्षसः ।  
शुश्राव कथितं तस्य रावणस्य समन्त्रिणः ॥ १४ ॥  
सा श्रुत्वा निश्चयं तस्य निश्चयज्ञा दुरात्मनः ।  
पुनरेवागमत्क्षिप्रमशोकवनिकां तदा ॥ १५ ॥
</details>

<details><summary>व्याख्या</summary>

तदा गच्छामीतिपाठः । गृह्य ज्ञात्वा । उपावृत्तां च पुनरागतामेव । पश्य तत्र सन्देहो नास्तीत्यर्थः ॥ १३ – १५ ॥
</details>

<details open><summary>विश्वास-प्रस्तुतिः</summary>

सा प्रविष्टा पुनस्तत्र ददर्श जनकात्मजाम् ।  
प्रतीक्षमाणां स्वामेव भ्रष्टपद्मामिव श्रियम् ॥ १६ ॥
</details>

<details><summary>मूलम्</summary>

सा प्रविष्टा पुनस्तत्र ददर्श जनकात्मजाम् ।  
प्रतीक्षमाणां स्वामेव भ्रष्टपद्मामिव श्रियम् ॥ १६ ॥
</details>

<details><summary>व्याख्या</summary>

स्वामेव आत्मानमेव । सरमामित्यर्थः । आत्मवाचिनः स्वशब्दस्य आबन्तत्वमार्षं । भ्रष्टपद्मां पद्मासनहीनामित्यर्थः ॥ १६ ॥
</details>

<details open><summary>विश्वास-प्रस्तुतिः</summary>

तां तु सीता पुनः प्राप्तां सरमां वल्गुभाषिणीम् ।  
परिष्वज्य च सुस्निग्धं ददौ च स्वयमासनम् ॥ १७ ॥
</details>

<details><summary>मूलम्</summary>

तां तु सीता पुनः प्राप्तां सरमां वल्गुभाषिणीम् ।  
परिष्वज्य च सुस्निग्धं ददौ च स्वयमासनम् ॥ १७ ॥
</details>

<details><summary>व्याख्या</summary>

सुस्निग्धं स्नेहयुक्तं यथा तथा ॥ १७ ॥
</details>

<details open><summary>विश्वास-प्रस्तुतिः</summary>

इहासीना सुखं सर्वमाख्याहि मम तत्त्वतः ।  
क्रूरस्य निश्चयं तस्य रावणस्य दुरात्मनः ॥ १८ ॥
</details>

<details><summary>मूलम्</summary>

इहासीना सुखं सर्वमाख्याहि मम तत्त्वतः ।  
क्रूरस्य निश्चयं तस्य रावणस्य दुरात्मनः ॥ १८ ॥
</details>

<details><summary>व्याख्या</summary>

सुखमासीनेत्यन्वयः ॥ १८ ॥
</details>

<details open><summary>विश्वास-प्रस्तुतिः</summary>

एवमुक्ता तु सरमा सीतया वेपमानया ।  
कथितं सर्वमाचष्ट रावणस्य समन्त्रिणः ॥ १९ ॥
</details>

<details><summary>मूलम्</summary>

एवमुक्ता तु सरमा सीतया वेपमानया ।  
कथितं सर्वमाचष्ट रावणस्य समन्त्रिणः ॥ १९ ॥
</details>

<details><summary>व्याख्या</summary>

वेपमानया किंवा भयं वक्ष्यतीति कम्पमानया ॥ १९ ॥
</details>

<details open><summary>विश्वास-प्रस्तुतिः</summary>

जनन्या राक्षसेन्द्रो वै त्वन्मोक्षार्थं बृहद्वचः ।  
अविद्धेन च वैदेहि मन्त्रिवृद्धेन बोधितः ॥ २० ॥
</details>

<details><summary>मूलम्</summary>

जनन्या राक्षसेन्द्रो वै त्वन्मोक्षार्थं बृहद्वचः ।  
अविद्धेन च वैदेहि मन्त्रिवृद्धेन बोधितः ॥ २० ॥
</details>

<details><summary>व्याख्या</summary>

जनन्या कैकसीनाम्न्या । अविद्धेन अविद्धाख्येन मन्त्रिवृद्धेनच । राक्षसेन्द्रस्त्वन्मोक्षार्थं बृहद्वचनं बोधितः ॥ २० ॥
</details>

<details open><summary>विश्वास-प्रस्तुतिः</summary>

दीयतामभिसत्कृत्य मनुजेन्द्राय मैथिली ।  
निदर्शनं ते पर्याप्तं जनस्थाने यदद्भुतम् ॥ २२ ॥
</details>

<details><summary>मूलम्</summary>

दीयतामभिसत्कृत्य मनुजेन्द्राय मैथिली ।  
निदर्शनं ते पर्याप्तं जनस्थाने यदद्भुतम् ॥ २२ ॥
</details>

<details><summary>व्याख्या</summary>

तदेव वचनं दर्शयति- दीयतामिति ॥ जनस्थाने यदद्भुतं खरवधादिकं कृतं तदेव पर्याप्तं प्रमाणान्तरनिरपेक्षं । निदर्शनं दृष्टान्तः । करिष्यमाणस्य रामपराक्रमस्येति शेषः ॥ २१ ॥
</details>

<details open><summary>विश्वास-प्रस्तुतिः</summary>

लङ्घनं च समुद्रस्य दर्शनं च हनूमतः ।  
वधं च रक्षसां युद्धे कः कुर्यान्मानुषो भुवि ॥ २२ ॥
</details>

<details><summary>मूलम्</summary>

लङ्घनं च समुद्रस्य दर्शनं च हनूमतः ।  
वधं च रक्षसां युद्धे कः कुर्यान्मानुषो भुवि ॥ २२ ॥
</details>

<details><summary>व्याख्या</summary>

तिष्ठतु रामः तद्भृत्यो हनुमानेव सर्वान्राक्षसा जेतुं समर्थ इत्याशयेन तत्पराक्रमं वर्णयति–लङ्घनमिति ॥ दर्शनं सीतादर्शनं । मानुषः मनुष्यसंबन्धी पुरुषः । कः कुर्यात् । तस्येदं इत्यण् । स्वदूतमुखेनानेककार्यकारी रामो देव एवेतिभावः ॥ २२ ॥
</details>

<details open><summary>विश्वास-प्रस्तुतिः</summary>

एवं स मन्त्रिवृद्धैश्चाविद्धेन बहु भाषितः ।  
न त्वामुत्सहते मोक्तुमर्थमर्थपरो यथा ॥ २३ ॥
</details>

<details><summary>मूलम्</summary>

एवं स मन्त्रिवृद्धैश्चाविद्धेन बहु भाषितः ।  
न त्वामुत्सहते मोक्तुमर्थमर्थपरो यथा ॥ २३ ॥
</details>

<details><summary>व्याख्या</summary>

अविद्धेन तन्नान्ना । मन्त्रिवृद्धैरिति पूजायां बहुवचनं । बह्विति क्रियाविशेषणम् ॥ २३ ॥
</details>

<details open><summary>विश्वास-प्रस्तुतिः</summary>

नोत्सहत्यमृतो मोक्तुं युद्धे त्वामिति मैथिलि ।  
सामात्यस्य नृशंसस्य निश्चयो ह्येष वर्तते ॥ २४ ॥
</details>

<details><summary>मूलम्</summary>

नोत्सहत्यमृतो मोक्तुं युद्धे त्वामिति मैथिलि ।  
सामात्यस्य नृशंसस्य निश्चयो ह्येष वर्तते ॥ २४ ॥
</details>

<details><summary>व्याख्या</summary>

हि यस्मात्सामात्यस्य एष निश्चयो वर्तते इति तस्मात् युद्धे अमृतः सन् त्वां मोक्तुं नोत्सहतीति । इतिर्हेतौ इति निश्चय इत्यन्वय इत्येके । इति मन्य इत्यपरे । इह मैथिलीति केषुचित्पाठः ॥ २४ ॥
</details>

<details open><summary>विश्वास-प्रस्तुतिः</summary>

तदेषा सुस्थिरा बुद्धिर्मृत्युलोभादुपस्थिता ।  
भयान्न शक्तस्त्वां मोक्तुमनिरस्तस्तु संयुगे ।  
राक्षसानां च सर्वेषामात्मनश्च वधेन हि ॥ २५ ॥
</details>

<details><summary>मूलम्</summary>

तदेषा सुस्थिरा बुद्धिर्मृत्युलोभादुपस्थिता ।  
भयान्न शक्तस्त्वां मोक्तुमनिरस्तस्तु संयुगे ।  
राक्षसानां च सर्वेषामात्मनश्च वधेन हि ॥ २५ ॥
</details>

<details><summary>व्याख्या</summary>

एतादृशाध्यवसायस्य किं निमित्तमित्यपेक्षायां मरणलोभ एवेत्याह – तदेषेत्यादिसार्धश्लोकः ॥ तत् तस्येत्यर्थः । राक्षसानामात्मनश्च वधेन अनिरस्तः अनिराकृतः । केवलभयास्त्वां मोक्तुं न शक्तः । नोत्सहत इत्यर्थः ॥ २५ ॥
</details>

<details open><summary>विश्वास-प्रस्तुतिः</summary>

निहत्य रावणं सङ्ख्ये सर्वथा निशितैः शरैः ।  
प्रतिनेष्यति रामस्त्वामयोध्यामसितेक्षणे ॥ २६ ॥
</details>

<details><summary>मूलम्</summary>

निहत्य रावणं सङ्ख्ये सर्वथा निशितैः शरैः ।  
प्रतिनेष्यति रामस्त्वामयोध्यामसितेक्षणे ॥ २६ ॥
</details>

<details><summary>व्याख्या</summary>

कथं तर्हि मे निर्गमनमित्यत आह – निहत्येति ॥ एतत्सर्वं तव नेत्रसौभाग्यलक्षणादि -त्यभिप्रायेणाह–असितेक्षण इति ॥ २६ ॥
</details>

<details open><summary>विश्वास-प्रस्तुतिः</summary>

एतस्मिन्नन्तरे शब्दो भेरीशङ्खसमाकुलः ॥  
श्रुतो वै सर्वसैन्यानां कम्पयन्धरणीतलम् ॥ २७ ॥
</details>

<details><summary>मूलम्</summary>

एतस्मिन्नन्तरे शब्दो भेरीशङ्खसमाकुलः ॥  
श्रुतो वै सर्वसैन्यानां कम्पयन्धरणीतलम् ॥ २७ ॥
</details>

<details><summary>व्याख्या</summary>

सरमोक्तस्योपश्रुतिनिमित्तं दर्शयन्नेव कथाशेषं दर्शयति — एतस्मिन्निति ॥ अत्र भेर्यादिशब्दो भेर्यादिशब्दपरः । वानरसैन्यानामपि भेर्यादिकमस्तीति किष्किन्धाकाण्डे दर्शितम् ॥ २७ ॥
</details>

<details open><summary>विश्वास-प्रस्तुतिः</summary>

श्रुत्वा तु तद्वानरसैन्यशब्दं लङ्कागता राक्षसराजभृत्याः ।  
नष्टौजसो दैन्यपरीतचेष्टाः श्रेयो न पश्यन्ति नृपस्य दोषे ॥ २८ ॥
</details>

<details><summary>मूलम्</summary>

श्रुत्वा तु तद्वानरसैन्यशब्दं लङ्कागता राक्षसराजभृत्याः ।  
नष्टौजसो दैन्यपरीतचेष्टाः श्रेयो न पश्यन्ति नृपस्य दोषे ॥ २८ ॥
</details>

<details><summary>व्याख्या</summary>

श्रुत्वेति ॥ श्रेयो न पश्यन्ति नृपस्य दोष इति । रावणस्य दोषे निमित्तभूते जीवनभूतमात्मनः श्रेयो न पश्यन्ति ॥ २८ ॥
</details>

<details open><summary>विश्वास-प्रस्तुतिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे चतुस्त्रिंशः सर्गः ॥ ३४ ॥  
इति श्रीगोविन्दराजविरचिते श्रीमद्रामायणभूषणे रत्नकिरीटाख्याने युद्धकाण्डव्याख्याने चतुस्त्रिंशः सर्गः ॥ ३४ ॥
</details>

<details><summary>मूलम्</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे चतुस्त्रिंशः सर्गः ॥ ३४ ॥  
इति श्रीगोविन्दराजविरचिते श्रीमद्रामायणभूषणे रत्नकिरीटाख्याने युद्धकाण्डव्याख्याने चतुस्त्रिंशः सर्गः ॥ ३४ ॥
</details>

