<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१-अभिषेक-योजना on रामायणे विश्वासटिप्पन्यः</title>
    <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/2_ayodhyAkANDam/01-abhiSheka-yojanA/</link>
    <description>Recent content in &#43;०१-अभिषेक-योजना on रामायणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/2_ayodhyAkANDam/01-abhiSheka-yojanA/index.xml" rel="self" type="application/rss+xml" />
    <item>
      <title>००१ रामगुणवर्णनम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/2_ayodhyAkANDam/01-abhiSheka-yojanA/001_rAmaguNavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/2_ayodhyAkANDam/01-abhiSheka-yojanA/001_rAmaguNavarNanam/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम्&lt;br&gt;&#xA;अयोध्याकाण्डम्&lt;br&gt;&#xA;श्रीसीतालक्ष्मणभरतशत्रुघ्नहनुमत्समेतश्रीरघुनन्दनपरब्रह्मणे नमः ॥ श्रीमते रामानुजाय नमः॥&lt;/strong&gt;&lt;/p&gt;&#xA;&lt;p&gt;श्रावंश्रावं शठारेः शमदमवपुषः फुल्लवक्रारविन्दादालोच्यालोच्य वाचा प्रकृतिमधुरया प्रोच्य विद्वज्जनेभ्यः ।&lt;/p&gt;&#xA;&lt;p&gt;गोविन्दार्यः सुधीशः कुशिककुलमणिर्गूढगाढाशयाढ्यं सम्यक् साकेतकाण्डं सरसजनमुदे सादरं व्याकरोति ॥&lt;/p&gt;&#xA;&lt;p&gt;प्रथमे काण्डे “एतस्मिन्नन्तेर विष्णुः” इत्यादिना “यतो वा इमानि ” इत्यादिश्रुतिप्रतिपादितं जगत्कारणत्वम् “अहं वेद्मि महात्मानम् ” इत्यादिना पुरुषसूक्तोक्तमहापुरुषत्वम् “त्वमनादिरनिर्द्देश्यः ” इत्यादिना अचिन्त्यवैभवत्वम् इत्येवं सर्वस्मात्परत्वमुक्तम् “अधिकं मेनिरे विष्णुम् ” इत्यादिना तदितरेषामपरत्वं च । सम्प्रति तस्य हेयप्रत्यनीककल्याणैकतानता प्रतिपाद्यते द्वितीयकाण्डेन । अथवा पूर्वं वक्ष्यमाणधर्मानुष्ठानोपयोगितया रामायणपुरुषाणां महाकुलप्रसूतत्वमहागुरुकृपालब्धधनुर्वेदरहस्य त्वतत्संवादभूतताटकाताटकेयादिनिरासहरधनुर्भङ्गवैष्णवचापपरिग्रहप्रभृतिगुणाः सहधर्मचारिणीयोगश्च सप्रपञ्चं दर्शिताः । अथ तदनुष्ठिताः पितृवचनपरिपालनादिसामान्यधर्माः भगवच्छेषत्वपारतन्त्र्यभागवताभिमाननिष्ठारूपविशेषधर्माश्च प्रतिपाद्यन्ते । पूर्वकाण्डे लक्ष्मीयोगो दर्शितः । अत्र भूमियोगः प्रदर्शित इत्यपि ब्रुवते । पूर्वं परत्वमुक्तम् अत्र सौलभ्यमीत्यप्याहुः । पूर्वं लक्ष्मीविशिष्टं प्राप्यस्वरूपमुक्तम्, प्राप्तृरूपजीवस्वरूपमत्र निरूप्यते । तत्र प्रथममतिरहस्यतयावश्यविज्ञातव्यां लघूपपादनां भागवताभिमाननिष्ठां शत्रुघ्नानुष्ठानमुखेन दर्शयति– गच्छतेति ।&lt;/p&gt;</description>
    </item>
    <item>
      <title>००२ रामभिषेकचर्चा</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/2_ayodhyAkANDam/01-abhiSheka-yojanA/002_rAmabhiShekacharchA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/2_ayodhyAkANDam/01-abhiSheka-yojanA/002_rAmabhiShekacharchA/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम् अयोध्याकाण्डे&lt;br&gt;&#xA;द्वितीयः सर्गः&lt;/strong&gt;&lt;/p&gt;&#xA;&lt;p&gt;ततः परिषदं सर्वामामन्त्र्य वसुधाधिपः ।&lt;/p&gt;&#xA;&lt;p&gt;हितमुद्धर्षणं चैवमुवाच प्रथितं वचः ॥ 2.2.1 ॥&lt;/p&gt;&#xA;&lt;p&gt;अथ रामाभिषेकस्य सर्वसम्मतत्वं दर्शयति द्वितीये– तत इत्यादि । ततः राजादिनिवेशानन्तरम् । परिषदं पौरजानपदसमूहम् । आमन्त्र्य अभिमुखीकृत्य । हितं श्रेयस्करम् । उद्धर्षणं उत्कूलहर्षजनकम् । प्रथितं प्रकटार्थम् । एवं वक्ष्यमाणरीत्या ॥ 2.2.1 ॥&lt;/p&gt;&#xA;&lt;p&gt;दुन्दुभिस्वनकल्पेन गम्भीरेणानुनादिना ।&lt;/p&gt;&#xA;&lt;p&gt;स्वरेण महता राजा जीमूत इव नादयन् ॥ 2.2.2 ॥&lt;/p&gt;&#xA;&lt;p&gt;राजलक्षणयुक्तेन कान्तेनानुपमेन च ।&lt;/p&gt;&#xA;&lt;p&gt;उवाच रसयुक्तेन स्वरेण नृपतिर्नृपान् ॥ 2.2.3 ॥&lt;/p&gt;&#xA;&lt;p&gt;प्रथितमुवाचेत्युक्तं विशदयति—-दुन्दुभिस्वनकल्पेनेति । दुन्दुभिस्वनकल्पेन भेरीस्वनसदृशेन । ईषदसमाप्तौ कल्पप्प्रत्ययः । गम्भीरेण गम्भीरार्थेन । अनुनादिना दिशः प्रतिध्वनयता । स्वरेण महता– महता स्वरेण नादयन् जीमूत इव मेघ इव स्थितः राजा उवाच । पुनः स्वरः कीदृशः ? राजलक्षणयुक्तेन प्रभावानुरूपेण कान्तेन मृदुना रसयुक्तेन माधुर्यवता ॥ 2.2.2,3 ॥&lt;/p&gt;</description>
    </item>
    <item>
      <title>००३ अभिषेकसम्भारसङ्ग्रहणम्</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/2_ayodhyAkANDam/01-abhiSheka-yojanA/003_abhiShekasambhArasangrahaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/2_ayodhyAkANDam/01-abhiSheka-yojanA/003_abhiShekasambhArasangrahaNam/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम् अयोध्याकाण्डे&lt;br&gt;&#xA;तृतीयः सर्गः&lt;/strong&gt;&lt;/p&gt;&#xA;&lt;p&gt;तेषामञ्जलिपद्मानि प्रगृहीतानि सर्वशः ।&lt;/p&gt;&#xA;&lt;p&gt;प्रतिगृह्याब्रवीद्राजा तेभ्यः प्रियहितं वचः ॥ 2.3.1 ॥&lt;/p&gt;&#xA;&lt;p&gt;एवं निश्चिताभिषेकस्य सम्भारसम्भरणप्रवृत्तिस्तृतीये–तेषामिति । प्रगृहीतानि प्रकर्षेण गृहीतानि शिरसि बद्धानीत्यर्थः । अञ्जलिरूपाणि पद्मानि अञ्जलिपद्मानि, जञ्जलीनां पद्ममुकुलाकारत्वादत्रत्यपद्मशब्दः पद्ममुकुलपरः । प्रतिगृह्य वीक्षणवचनप्रत्यञ्जलिभिर्यथायोगमञ्जलीनां प्रतिग्रहः ॥ 2.3.1 ॥&lt;/p&gt;&#xA;&lt;p&gt;अहोस्मि परमप्रीतः प्रभावश्चातुलो मम ।&lt;/p&gt;&#xA;&lt;p&gt;यन्मे ज्येष्ठं प्रियं पुत्रं यौवराज्यस्थमिच्छथ ॥ 2.3.2 ॥&lt;/p&gt;&#xA;&lt;p&gt;अहो इति । अहोस्मीति सन्धिरार्षः ॥ 2.3.2 ॥&lt;/p&gt;&#xA;&lt;p&gt;इति प्रत्यर्च्य तान् राजा ब्राह्मणानिदमब्रवीत् ।&lt;/p&gt;&#xA;&lt;p&gt;वसिष्ठं वामदेवं च तेषामेवोपश्रृण्वताम् ॥ 2.3.3 ॥&lt;/p&gt;&#xA;&lt;p&gt;इतीति । राजा दशरथः । इति पूर्वोक्तरीया । तान् प्रार्थनापरान् ब्राह्मणान् । अभ्यर्च्य मधुरवचनैः सम्मान्य । तेषामेवोपश्रृण्वतां तेषु उपश्रृण्वत्सु सत्स्वेव वसिष्ठं वामदेवं चेदमब्रवीत् ॥ 2.3.3 ॥&lt;/p&gt;</description>
    </item>
    <item>
      <title>००४ रामाय दशरथस्योपदेशः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/2_ayodhyAkANDam/01-abhiSheka-yojanA/004_rAmAya_dasharathasyopadeshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/2_ayodhyAkANDam/01-abhiSheka-yojanA/004_rAmAya_dasharathasyopadeshaH/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम् अयोध्याकाण्डे&lt;br&gt;&#xA;चतुर्थः सर्गः&lt;/strong&gt;&lt;/p&gt;&#xA;&lt;p&gt;दुःस्वप्नदर्श्नादभिषेकभयमाश्ङ्कमानो दशरथस्तदैव राममानाय्य भरतागमनात्प्रागेवाभिषेकः संपाद्य इति निवेद्य सीतया सममाचरितव्यां व्रतचर्यामादिदेश। दशरथाभ्यनुज्ञातो रामः कौसल्यान्तःपुरं प्रविश्य तदाशीर्भिरभिवर्धितः सन्पूर्वं तत्रागतया सीतया समं स्ववासं प्राप।&lt;/p&gt;&#xA;&lt;p&gt;गतेष्वथ नृपो भूयः पौरेषु सह मन्त्रिभिः। मन्त्रयित्वा ततश्चक्रे निश्चयज्ञः स निश्चयम्॥2.4.1॥&lt;/p&gt;&#xA;&lt;p&gt;श्व एव पुष्यो भविता श्वेऽभिषेच्यस्तु मे सुतः।रामो राजीवपत्राक्षो युवराज इति प्रभुः ॥2.4.2॥&lt;/p&gt;&#xA;&lt;p&gt;एवं पूर्वविचारितमपि राममाहूयोक्तमपि रामाभिषेकं पुनर्मन्त्रिभिः कालविशेषनिर्णयपूर्वकं राममाहूय सविशेषमुपदिशति चतुर्थे—गत्वेष्वित्यादिना। श्लोकद्वयमेकान्वयम्। अभिषेच्य इति निश्चयं चक्र संबन्धः  ॥1,2॥&lt;/p&gt;&#xA;&lt;p&gt;अथान्तर्गृहमाविश्य राजा दशरथस्तदा।सूतमामन्त्रयामास रामं पुनरिहानय॥2.4.3॥&lt;/p&gt;&#xA;&lt;p&gt;अथेति । अन्तर्गृहमाविश्येत्यनेन मन्त्रिणामपि विसर्जनं सिद्धम् । आमन्त्रयामास नियोजयामा- सेत्यर्थः। आनयेत्यत्र इतिकरणं द्रष्टव्यम् ॥3॥&lt;/p&gt;</description>
    </item>
    <item>
      <title>००५ वसिष्ठकृतव्रतादेशः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/2_ayodhyAkANDam/01-abhiSheka-yojanA/005_vasiShThakRtavratAdeshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/2_ayodhyAkANDam/01-abhiSheka-yojanA/005_vasiShThakRtavratAdeshaH/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम् अयोध्याकाण्डे&lt;br&gt;&#xA;पञ्चमः सर्गः ।&lt;/strong&gt;&lt;/p&gt;&#xA;&lt;p&gt;दशरथोक्तो वसिष्ठो रामनिवेशनं प्राप्य ससीतं रामं वेदव्रताचरणं निवेद्य दशरथान्तिकं ययौ। सभ्याश्च वसिष्ठमभितस्थुः। वसिष्ठेन कृताभ्यनुज्ञो दशरथः सभाजनं विसृज्यान्तःपुरं प्रविवेश ।&lt;/p&gt;&#xA;&lt;p&gt;सन्दिश्य रामं नृपतिः श्वोभाविन्यभिषेचने। पुरोहितं समाहूय वसिष्ठमिदमब्रवीत्॥2.5.1॥&lt;/p&gt;&#xA;&lt;p&gt;अथोपवासस्य पुरोहितस्ङ्कल्पमन्त्रादिसाध्यत्वात्पुरोहितं संदिशति पञ्चमे—संदिश्येति। व्रतोपवासादिकं कुर्वित्यनुज्ञाप्य॥1॥&lt;/p&gt;&#xA;&lt;p&gt;गच्छोपवासं काकुत्स्थं कारयाद्य तपोधन। श्रेयसे राज्यलाभाय वध्वा सहयतव्रत॥2.5.2॥&lt;/p&gt;&#xA;&lt;p&gt;गच्छेति ।काक्त्स्थमुपवासं कारय “हृक्रोरन्यतरस्याम्” इति विकल्पेन काकुत्स्थशब्दस्य– कर्मसज्ञा॥2॥&lt;/p&gt;&#xA;&lt;p&gt;तथेति च स राजानमुक्त्वा वेदविदां वरः। स्वयं वसिष्ठो भगवान्ययौ रामनिवेशनम्॥2.5.3॥&lt;/p&gt;&#xA;&lt;p&gt;उपवासयितुं वीर मन्त्रविन्मन्त्रकोविदम्। ब्राह्मं रथवरं युक्तमास्थाय सुधृतव्रतः॥2.5.4॥&lt;/p&gt;&#xA;&lt;p&gt;तथेतीति।ब्राह्मं ब्राह्मणवहनयोग्यंयुक्तं वाजिभिर्युक्तमास्थाय ययाविति पूर्वेण संबन्धः॥3,4॥&lt;/p&gt;</description>
    </item>
    <item>
      <title>००६ अभिषेकार्थं जनोल्लासः</title>
      <link>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/2_ayodhyAkANDam/01-abhiSheka-yojanA/006_abhiShekArthaM_janollAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAyaNam/vAlmIkIyam/drAviDa-pAThaH/govindarAja-bhUShaNam/2_ayodhyAkANDam/01-abhiSheka-yojanA/006_abhiShekArthaM_janollAsaH/</guid>
      <description>&lt;p&gt;&lt;strong&gt;श्रीमद्वाल्मीकीयरामायणम् अयोध्याकाण्डे&lt;br&gt;&#xA;षष्ठः सर्गः ।&lt;/strong&gt;&lt;/p&gt;&#xA;&lt;p&gt;वसिष्ठनियोगाद्रामः सीतया समं स्नानोपासनकुशसंस्तरशयनादिनियमं जग्राह। अन्येद्युश्च प्रातः प्रबोधितः सन्ध्योपासनादीनि न्यवर्तयद्ब्राह्मणाश्च पुन्याहवाचनं विदधुः।पौराः पुरमलङ्कृत्य दशरथं प्राशंसन्। रामाभिषेकदिदृक्षागतजनैरयोध्या पूर्णाभवत्। गते पुरोहिते रामः स्नातो नियतमानसः। सहपत्न्या विशालाक्ष्या नारायणमुपागमत्॥2.6.1॥&lt;/p&gt;&#xA;&lt;p&gt;अथ रामस्याभिषेकसन्नाहं दर्शयति षष्ठे—गत इत्यादि । पुरोहिते गतइत्यसन्निधानकृतराज—सगुणनिमित्तकनास्तिक्यव्यावृत्तिः, स्नात इति कायशुद्धिः, नियतमानस इति मनःशुद्धिः, सहप्त्न्येतिश्रीरङ्गविग्रहानुभवसागरतरणस्य सहायोक्तिः “पत्युर्नो दीक्षसंयोगे” इति दीक्षानियमस्य पत्नीसहायत्वोक्तिश्च तृतीयया आराधनकाले सीताया उपकरणसमर्पणपरता व्यज्यते विशालाक्ष्येति रामविग्रहानुभवादपि श्रीरङ्गविग्रहस्य निरतिशयप्रियास्पदत्वेननिर्निमेषानुभव उक्तः विशालाक्ष्या नारायणमिति सीतानेत्रवागुरानाकृष्टतया सीताया अप्राधान्यं नारायणस्य स्वाभीप्सिततमत्वेन प्राधान्यं चोक्तम्। अत्र नारायण इति श्रीरङ्गनायक उच्यते उत्तरतर तस्यैव विभीषणाय दानोक्तिः॥1॥&lt;/p&gt;</description>
    </item>
  </channel>
</rss>
