+++
title = "११५ नन्दिग्रामनिवासः"
title_english = "115 Bharata expresses his desire to proceed to Nandigrama village"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-115-Nandigrama_Nivasaha.mp3"></div>
</details>



<details><summary>ಭಾಗಸೂಚನಾ</summary>

ಭರತನು ನಂದಿಗ್ರಾಮಕ್ಕೆ ಹೋಗಿ ಶ್ರೀರಾಮನ ಪಾದುಕೆಗಳನ್ನು ಸಿಂಹಾಸನದ ಮೇಲಿಟ್ಟು ಪಟ್ಟಾಭಿಷೇಕ ಮಾಡಿದುದು, ಪಾದುಕೆಗಳಿಗೆ ಅನುದಿನವೂ ವರದಿಯನ್ನು ಒಪ್ಪಿಸುತ್ತಾ ರಾಜ್ಯಭಾರ ನಡೆಸಲು ತೊಡಗಿದುದು
</details>

<details open><summary>ಮೂಲಮ್ - 1</summary>

ತತೋ ನಿಕ್ಷಿಪ್ಯ ಮಾತೄಸ್ತಾ ಅಯೋಧ್ಯಾಯಾಂ ದೃಢವ್ರತಃ ।  
ಭರತಃ ಶೋಕಸಂತಪ್ತೋ ಗುರೂನಿದಮಥಾಬ್ರವೀತ್ ॥
</details>

<details><summary>ಅನುವಾದ</summary>

ಅನಂತರ ಎಲ್ಲ ತಾಯಂದಿರನ್ನು ಅಯೋಧ್ಯೆಯಲ್ಲಿ ಇರಿಸಿ, ದೃಢ ಪ್ರತಿಜ್ಞನಾದ ಭರತನು ಶೋಕಸಂತಪ್ತನಾಗಿ ಗುರುಜನರಲ್ಲಿ ಹೀಗೆ ಹೇಳಿದನು.॥1॥
</details>

<details open><summary>ಮೂಲಮ್ - 2</summary>

ನಂದಿಗ್ರಾಮಂ ಗಮಿಷ್ಯಾಮಿ ಸರ್ವಾನಾಮಂತ್ರಯೇಽತ್ರ ವಃ ।  
ತತ್ರ ದುಃಖಮಿದಂ ಸರ್ವಂ ಸಹಿಷ್ಯೇ ರಾಘವಂವಿನಾ ॥
</details>

<details><summary>ಅನುವಾದ</summary>

ಈಗ ನಾನು ನಂದಿಗ್ರಾಮಕ್ಕೆ ಹೋಗುವೆನು, ಅದಕ್ಕಾಗಿ ನಿಮ್ಮೆಲ್ಲರ ಅನುಮತಿ ಬೇಡುತ್ತೇನೆ. ಶ್ರೀರಾಮನಿಲ್ಲದೆ ಉಂಟಾದ ದುಃಖವನ್ನು ಸಹಿಸುತ್ತಾ ಅಲ್ಲೇ ಇರುವೆನು.॥2॥
</details>

<details open><summary>ಮೂಲಮ್ - 3</summary>

ಗತಶ್ಚಾಹೋ ದಿವಂ ರಾಜಾ ವನಸ್ಥಃ ಗುರುರ್ಮಮ ।  
ರಾಮಂ ಪ್ರತೀಕ್ಷೇ ರಾಜ್ಯಾಯ ಸ ಹಿ ರಾಜಾ ಮಹಾಯಶಾಃ ॥
</details>

<details><summary>ಅನುವಾದ</summary>

ಅಯ್ಯೋ! ಪೂಜ್ಯ ಪಿತನು ಸ್ವರ್ಗಕ್ಕೆ ತೆರಳಿದರು. ನನ್ನ ಗುರು (ಪೂಜನೀಯ ಅಣ್ಣ) ಶ್ರೀರಾಮನು ವನದಲ್ಲಿ ಇರುವನು. ನಾನು ಈ ರಾಜ್ಯಕ್ಕಾಗಿ ಶ್ರೀರಾಮನನ್ನು ಪ್ರತೀಕ್ಷೆ ಮಾಡುತ್ತಾ ಅಲ್ಲಿ ಇರುವೆನು; ಏಕೆಂದರೆ ಆ ಮಹಾಯಶಸ್ವೀ ಶ್ರೀರಾಮನೇ ನಮಗೆ ರಾಜನಾಗಿದ್ದಾನೆ.॥3॥
</details>

<details open><summary>ಮೂಲಮ್ - 4</summary>

ಏತಚ್ಛ್ರುತ್ವಾ ಶುಭಂ ವಾಕ್ಯಂ ಭರತಸ್ಯ ಮಹಾತ್ಮನಃ ।  
ಅಬ್ರುವನ್ ಮಂತ್ರಿಣಃ ಸರ್ವೇ ವಸಿಷ್ಠಶ್ಚ ಪುರೋಹಿತಃ ॥
</details>

<details><summary>ಅನುವಾದ</summary>

ಮಹಾತ್ಮಾ ಭರತನ ಈ ಶುಭಮಾತನ್ನು ಕೇಳಿ ಎಲ್ಲ ಮಂತ್ರಿಗಳು ಮತ್ತು ಪುರೋಹಿತ ವಸಿಷ್ಠರು ಹೇಳಿದರು.॥4॥
</details>

<details open><summary>ಮೂಲಮ್ - 5</summary>

ಸುಭೃಶಂ ಶ್ಲಾಘನೀಯಂ ಚ ಯದುಕ್ತಂ ಭರತ ತ್ವಯಾ ।  
ವಚನಂ ಭ್ರಾತೃವಾತ್ಸಲ್ಯಾದನುರೂಪಂ ತವೈವ ತತ್ ॥
</details>

<details><summary>ಅನುವಾದ</summary>

ಭರತ! ಭ್ರಾತೃಭಕ್ತಿಯಿಂದ ಪ್ರೇರಿತನಾಗಿ ನೀನು ಹೇಳಿದ ಮಾತು ಬಹಳ ಪ್ರಶಂಸನೀಯವಾಗಿದೆ. ವಾಸ್ತವ ವಾಗಿ ಅದು ನಿನಗೆ ಯೋಗ್ಯವೇ ಆಗಿದೆ.॥5॥
</details>

<details open><summary>ಮೂಲಮ್ - 6</summary>

ನಿತ್ಯಂ ತೇ ಬಂಧುಲುಬ್ಧಸ್ಯ ತಿಷ್ಠತೋ ಭ್ರಾತೃಸೌಹೃದೇ ।  
ಮಾರ್ಗಮಾರ್ಯಂ ಪ್ರಪನ್ನಸ್ಯ ನಾನುಮನ್ಯೇತ ಕಃ ಪುಮಾನ್ ॥
</details>

<details><summary>ಅನುವಾದ</summary>

ನೀನು ನಿನ್ನ ಅಣ್ಣನ ದರ್ಶನಕ್ಕಾಗಿ ಸದಾ ಆತುರನಾಗಿರುವೆ ಹಾಗೂ ಅಣ್ಣನ ಹಿತಸಾಧನೆಯಲ್ಲೇ ಸಂಲಗ್ನನಾಗಿರುವೆ. ಜೊತೆಗೆ ಶ್ರೇಷ್ಠಮಾರ್ಗದಲ್ಲಿ ಸ್ಥಿತನಾಗಿರುವೆ, ಆದ್ದರಿಂದ ಯಾರು ತಾನೇ ನಿನ್ನ ವಿಚಾರವನ್ನು ಅನುಮೋದಿಸಲಾರರು.॥6॥
</details>

<details open><summary>ಮೂಲಮ್ - 7</summary>

ಮಂತ್ರಿಣಾಂ ವಚನಂ ಶ್ರುತ್ವಾ ಯಥಾಭಿಲಷಿತಂ ಪ್ರಿಯಮ್ ।  
ಅಬ್ರವೀತ್ಸಾರಥಿಂ ವಾಕ್ಯಂ ರಥೋ ಮೇ ಯುಜ್ಯತಾಮಿತಿ ॥
</details>

<details><summary>ಅನುವಾದ</summary>

ಮಂತ್ರಿಗಳ ರುಚಿಗನುರೂಪವಾಗಿ ಪ್ರಿಯವಚನವನ್ನು ಕೇಳಿ ಭರತನು ಸಾರಥಿಯಲ್ಲಿ ಹೇಳಿದನು - ನನ್ನ ರಥವನ್ನು ಹೂಡಿ ಸಿದ್ಧಗೊಳಿಸು.॥7॥
</details>

<details open><summary>ಮೂಲಮ್ - 8</summary>

ಪ್ರಹೃಷ್ಟವದನಃ ಸರ್ವಾ ಮಾತೄಃ ಸಮಭಿಭಾಷ್ಯ ಚ ।  
ಆರುರೋಹ ರಥಂ ಶ್ರೀಮಾನ್ ಶತ್ರುಘ್ನೇನ ಸಮನ್ವಿತಃ ॥
</details>

<details><summary>ಅನುವಾದ</summary>

ಮತ್ತೆ ಅವನು ಪ್ರಸನ್ನವದನನಾಗಿ ಎಲ್ಲ ತಾಯಂದಿರಲ್ಲಿ ಹೋಗಲು ಅಪ್ಪಣೆ ಪಡೆದನು. ಬಳಿಕ ಶತ್ರುಘ್ನನ ಸಹಿತ ಶ್ರೀಮಾನ್ ಭರತನು ರಥಾರೂಢನಾದನು.॥8॥
</details>

<details open><summary>ಮೂಲಮ್ - 9</summary>

ಆರುಹ್ಯ ತು ರಥಂ ಕ್ಷಿಪ್ರಂ ಶತ್ರುಘ್ನಭರತಾವುಭೌ ।  
ಯಯತುಃ ಪರಮಪ್ರೀತೌ ವೃತೌ ಮಂತ್ರಿಪುರೋಹಿತೈಃ ॥
</details>

<details><summary>ಅನುವಾದ</summary>

ರಥಾರೂಢನಾಗಿ ಪರಮಪ್ರಸನ್ನನಾದ ಭರತ ಮತ್ತು ಶತ್ರುಘ್ನ ಇಬ್ಬರೂ ಮಂತ್ರಿಗಳಿಂದ, ಪುರೋಹಿತರಿಂದೊಡಗೂಡಿ ಶೀಘ್ರವಾಗಿ ಅಲ್ಲಿಂದ ಹೊರಟರು.॥9॥
</details>

<details open><summary>ಮೂಲಮ್ - 10</summary>

ಅಗ್ರತೋ ಗುರುವಃಸರ್ವೇ ವಸಿಷ್ಠಪ್ರಮುಖಾದ್ವಿಜಾಃ ।  
ಪ್ರಯಯುಃ ಪ್ರಾಙ್ಮುಖಾಃ ಸರ್ವೇ ನಂದಿಗ್ರಾಮೋ ಯತೋಭವೇತ್ ॥
</details>

<details><summary>ಅನುವಾದ</summary>

ಮುಂದುಗಡೆ ವಸಿಷ್ಠಾದಿ ಎಲ್ಲ ಗುರುಜನರು ಹಾಗೂ ಬ್ರಾಹ್ಮಣರು ನಡೆಯುತ್ತಿದ್ದರು. ಅವರೆಲ್ಲರೂ ಅಯೋಧ್ಯೆಯಿಂದ ಪೂರ್ವಾಭಿಮುಖವಾಗಿ ಪ್ರಯಾಣ ಮಾಡುತ್ತಾ ನಂದೀಗ್ರಾಮದ ಕಡೆಗೆ ಹೋಗುವ ದಾರಿಯನ್ನು ಹಿಡಿದರು.॥10॥
</details>

<details open><summary>ಮೂಲಮ್ - 11</summary>

ಬಲಂ ಚ ತದನಾಹೂತಂ ಗಜಾಶ್ವರಥಸಂಕುಲಮ್ ।  
ಪ್ರಯಯೌ ಭರತೇ ಯಾತೇ ಸರ್ವೇ ಚಪುರವಾಸಿನಃ ॥
</details>

<details><summary>ಅನುವಾದ</summary>

ಭರತನು ಹೊರಟಾಗ ಆನೆ, ಕುದುರೆ, ರಥಗಳಿಂದ ತುಂಬಿದ ಎಲ್ಲ ಸೈನ್ಯವು ಕರೆಯದೆಯೇ ಅವನ ಹಿಂದೆ-ಹಿಂದೆ ಹೊರಟಿತು ಹಾಗೂ ಸಮಸ್ತ ಪುರವಾಸಿಗಳೂ ಅವನ ಜೊತೆಗೂಡಿದರು.॥11॥
</details>

<details open><summary>ಮೂಲಮ್ - 12</summary>

ರಥಸ್ಥಃ ಸ ತು ಧರ್ಮಾತ್ಮಾ ಭರತೋ ಭ್ರಾತೃವತ್ಸಲಃ ।  
ನಂದಿಗ್ರಾಮಂ ಯಯೌ ತೂರ್ಣಂ ಶಿರಸ್ಯಾಧಾಯಪಾದುಕೇ ॥
</details>

<details><summary>ಅನುವಾದ</summary>

ಧರ್ಮಾತ್ಮಾ ಭ್ರಾತೃವತ್ಸಲ ಭರತನು ತನ್ನ ತಲೆಯ ಮೇಲೆ ಭಗವಾನ್ ಶ್ರೀರಾಮನ ಚರಣಪಾದುಕೆಗಳನ್ನು ಇಟ್ಟುಕೊಂಡು ರಥದಲ್ಲಿ ಕುಳಿತು ಶೀಘ್ರವಾಗಿ ನಂದಿಗ್ರಾಮದ ಕಡೆಗೆ ನಡೆದನು.॥12॥
</details>

<details open><summary>ಮೂಲಮ್ - 13</summary>

ಭರತಸ್ತು ತತಃ ಕ್ಷಿಪ್ರಂ ನಂದಿಗ್ರಾಮಂ ಪ್ರವಿಶ್ಯ ಸಃ ।  
ಅವತೀರ್ಯ ರಥಾತ್ತೂರ್ಣಂ ಗುರೂನಿದಮಭಾಷತ ॥
</details>

<details><summary>ಅನುವಾದ</summary>

ನಂದಿಗ್ರಾಮಕ್ಕೆ ತಲುಪಿದ ಭರತನು ಕೂಡಲೇ ರಥದಿಂದ ಇಳಿದು ಗುರುಜನರಲ್ಲಿ ಹೀಗೆ ಹೇಳಿದನು.॥13॥
</details>

<details open><summary>ಮೂಲಮ್ - 14</summary>

ಏತದ್ರಾಜ್ಯಂ ಮಮ ಭ್ರಾತಾ ದತ್ತಂ ಸಂನ್ಯಾಸಮುತ್ತಮಮ್ ।  
ಯೋಗಕ್ಷೇಮಹೇ ಚೇಮೇ ಪಾದುಕೇ ಹೇಮಭೂಷಿತೇ ॥
</details>

<details><summary>ಅನುವಾದ</summary>

ನನ್ನ ಅಣ್ಣನು ಈ ಉತ್ತಮ ರಾಜ್ಯವನ್ನು ನನಗೆ ನ್ಯಾಸರೂಪದಲ್ಲಿ ಕೊಟ್ಟಿರುವನು, ಅವನ ಈ ಸುವರ್ಣಭೂಷಿತ ಚರಣ ಪಾದುಕೆಗಳೇ ಎಲ್ಲರ ಯೋಗಕ್ಷೇಮ ನಡೆಸುವಂತಹುದಾಗಿದೆ.॥14॥
</details>

<details open><summary>ಮೂಲಮ್ - 15</summary>

ಭರತಃ ಶಿರಸಾ ಕೃತ್ವಾ ಸಂನ್ಯಾಸಂ ಪಾದುಕೇ ತತಃ ।  
ಅಬ್ರವೀದ್ದುಃಖಸಂತಪ್ತಃ ಸರ್ವಂ ಪ್ರಕೃತಿಮಂಡಲಮ್ ॥
</details>

<details><summary>ಅನುವಾದ</summary>

ಅನಂತರ ಭರತನು ಅಣ್ಣನು ತನ್ನಲ್ಲಿ ನ್ಯಾಸರೂಪವಾಗಿರಿಸಿದ ರಾಜ್ಯವನ್ನು ಚರಣಪಾದುಕೆಗಳಿಗೆ ತಲೆಬಾಗಿ ಅರ್ಪಿಸಿ, ದುಃಖದಿಂದ ಸಂತಪ್ತನಾಗಿ ಸಮಸ್ತ ಮಂತ್ರಿ, ಸೇನಾಪತಿ ಮತ್ತು ಪ್ರಜೆಗಳಲ್ಲಿ ಈ ರೀತಿ ಹೇಳಿದನು.॥15॥
</details>

<details open><summary>ಮೂಲಮ್ - 16</summary>

ಛತ್ರಂ ಧಾರಯತ ಕ್ಷಿಪ್ರಮಾರ್ಯಪಾದಾವಿಮೌ ಮತೌ ।  
ಆಭ್ಯಾಂ ರಾಜ್ಯೇ ಸ್ಥಿತೋ ಧರ್ಮಃ ಪಾದುಕಾಭ್ಯಾಂ ಗುರೋರ್ಮಮ ॥
</details>

<details><summary>ಅನುವಾದ</summary>

ನೀವೆಲ್ಲರೂ ಈ ಚರಣಪಾದುಕೆಗಳಿಗೆ ಛತ್ರಹಿಡಿಯಿರಿ. ನಾನು ಇವನ್ನು ಆರ್ಯ ಶ್ರೀರಾಮನ ಸಾಕ್ಷಾತ್ ಚರಣಗಳೆಂದು ತಿಳಿಯುತ್ತೇನೆ. ನನ್ನ ಗುರುವಿನ ಈ ಪಾದುಕೆಗಳಿಂದಲೇ ಈ ರಾಜ್ಯದಲ್ಲಿ ಧರ್ಮಸ್ಥಾಪನೆ ಆಗುವುದು.॥16॥
</details>

<details open><summary>ಮೂಲಮ್ - 17</summary>

ಭ್ರಾತ್ರಾ ತು ಮಯಿ ಸಂನ್ಯಾಸೋ ನಿಕ್ಷಿಪ್ತಃ ಸೌಹೃದಾದಯಮ್ ।  
ತಮಿಮಂ ಪಾಲಯಿಷ್ಯಾಮಿ ರಾಘವಾಗಮನಂ ಪ್ರತಿ ॥
</details>

<details><summary>ಅನುವಾದ</summary>

ನನ್ನ ಅಣ್ಣನು ಪ್ರೇಮದಿಂದಾಗಿಯೇ ಈ ನ್ಯಾಸವನ್ನು ನನಗೆ ಒಪ್ಪಿಸಿರುವನು. ಆದ್ದರಿಂದ ನಾನು ಅವನು ಹಿಂದಿರು ಗುವ ತನಕ ಇವನ್ನು ಚೆನ್ನಾಗಿ ರಕ್ಷಿಸುವೆನು.॥17॥
</details>

<details open><summary>ಮೂಲಮ್ - 18</summary>

ಕ್ಷಿಪ್ರಂ ಸಂಯೋಜಯಿತ್ವಾ ತು ರಾಘವಸ್ಯ ಪುನಃಸ್ವಯಮ್ ।  
ಚರಣೌ ತೌ ತು ರಾಮಸ್ಯ ದ್ರಕ್ಷ್ಯಾಮಿ ಸಹಪಾದುಕೌ ॥
</details>

<details><summary>ಅನುವಾದ</summary>

ಅನಂತರ ನಾನು ಸ್ವತಃ ಈ ಪಾದುಕೆಗಳನ್ನು ಪುನಃ ಶ್ರೀರಾಮನ ಚರಣ ಗಳಿಗೆ ತೊಡಗಿಸಿ ಈ ಪಾದುಕೆಗಳಿಂದ ಸುಶೋಭಿತ ಶ್ರೀರಾಮನ ಆ ಚರಣಯುಗಲಗಳನ್ನು ದರ್ಶಿಸುವೆನು.॥18॥
</details>

<details open><summary>ಮೂಲಮ್ - 19</summary>

ತತೋ ನಿಕ್ಷಿಪ್ತಭಾರೋಹಂ ರಾಘವೇಣ ಸಮಾಗತಃ ।  
ನಿವೇದ್ಯ ಗುರವೇ ರಾಜ್ಯಂ ಭಜಿಷ್ಯೇ ಗುರುವರ್ತಿತಾಮ್ ॥
</details>

<details><summary>ಅನುವಾದ</summary>

ಶ್ರೀರಘುನಾಥನು ಬಂದು ಭೇಟಿಯಾಗುತ್ತಲೇ ನಾನು ನನ್ನ ಗುರುದೇವನಿಗೆ ಈ ರಾಜ್ಯವನ್ನು ಸಮರ್ಪಿಸಿ, ಅವನ ಆಜ್ಞೆಗೆ ಅಧೀನನಾಗಿ ಅವನ ಸೇವೆಯಲ್ಲೇ ತೊಡಗುವೆನು. ರಾಜ್ಯದ ಹೊರೆಯನ್ನು ಅವನಿಗೆ ಒಪ್ಪಿಸಿ ನಾನು ನಿರಾಳವಾಗಿ ಇರುವೆನು.॥19॥
</details>

<details open><summary>ಮೂಲಮ್ - 20</summary>

ರಾಘವಾಯ ಚ ಸಂನ್ಯಾಸಂದತ್ತ್ವೇಮೇವರಪಾದುಕೇ ।  
ರಾಜ್ಯಂ ಚೇದಮಯೋಧ್ಯಾಂ ಚ ಧೂತಪಾಪೋ ಭವಾಮ್ಯಹಮ್ ॥
</details>

<details><summary>ಅನುವಾದ</summary>

ನನ್ನ ಬಳಿ ನ್ಯಾಸವಾಗಿ ಇಟ್ಟಿರುವ ಈ ರಾಜ್ಯವನ್ನು, ಅಯೋಧ್ಯೆಯನ್ನು ಹಾಗೂ ಈ ಶ್ರೇಷ್ಠ ಪಾದುಕೆಗಳನ್ನು ಶ್ರೀರಾಮನ ಸೇವೆಯಲ್ಲಿ ಸಮರ್ಪಿಸಿ ನಾನು ಎಲ್ಲ ಪ್ರಕಾರದ ಪಾಪತಾಪಗಳಿಂದ ಮುಕ್ತನಾಗುವೆನು.॥20॥
</details>

<details open><summary>ಮೂಲಮ್ - 21</summary>

ಅಭಿಷಿಕ್ತೇ ಚ ಕಾಕುತ್ಸ್ಥೇ ಪ್ರಹೃಷ್ಟಮುದಿತೇ ಜನೇ ।  
ಪ್ರೀತಿರ್ಮಮ ಯಶಶ್ಚೈವ ಭವೇದ್ರಾಜ್ಯಾಚ್ಚತುರ್ಗುಣಮ್ ॥
</details>

<details><summary>ಅನುವಾದ</summary>

ಕಾಕುತ್ಸ್ಥ ಕುಲಭೂಷಣ ಶ್ರೀರಾಮನು ಅಯೋಧ್ಯೆಯ ರಾಜನಾಗಿ ಪಟ್ಟಾಭಿಷಿಕ್ತನಾದ ಮೇಲೆ ಎಲ್ಲ ಜನರು ಹರ್ಷ-ಆನಂದದಲ್ಲಿ ಮುಳುಗಿದಾಗ ನನಗೆ ರಾಜ್ಯ ಪಡೆಯುವುದಕ್ಕಿಂತ ನಾಲ್ಕುಪಟ್ಟು ಸಂತೋಷ ಮತ್ತು ನಾಲ್ಕುಪಟ್ಟು ಯಶಸ್ಸು ಸಿಗಬಹದು.॥21॥
</details>

<details open><summary>ಮೂಲಮ್ - 22</summary>

ಏವಂ ತು ವಿಲಪನ್ ದೀನೋ ಭರತಃ ಸ ಮಹಾಯಶಾಃ ।  
ನಂದಿಗ್ರಾಮೇಽಕರೋದ್ರಾಜ್ಯಂ ದುಃಖಿತೋ ಮಂತ್ರಿಭಿಃ ಸಹ ॥
</details>

<details><summary>ಅನುವಾದ</summary>

ಹೀಗೆ ದೀನಭಾವದಿಂದ ವಿಲಾಪಿಸುತ್ತಾ ದುಃಖಮಗ್ನ ಮಹಾಯಶಸ್ವೀ ಭರತನು ಮಂತ್ರಿಗಳೊಂದಿಗೆ ನಂದಿಗ್ರಾಮದಲ್ಲಿ ಇದ್ದು ರಾಜ್ಯವಾಳ ತೊಡಗಿದನು.॥22॥
</details>

<details open><summary>ಮೂಲಮ್ - 23</summary>

ಸ ವಲ್ಕಲಜಟಾಧಾರೀ ಮುನಿವೇಷಧರಃ ಪ್ರಭುಃ ।  
ನಂದಿಗ್ರಾಮೇಽವಸದ್ ಧೀರಃಸಸೈನ್ಯೋ ಭರತಸ್ತದಾ ॥
</details>

<details><summary>ಅನುವಾದ</summary>

ಸೈನ್ಯ ಸಹಿತ ಪ್ರಭಾವಶಾಲೀ ಧೀರ-ವೀರ ಭರತನು ಆಗ ಜಟಾ-ವಲ್ಕಲ ಧಾರಿಯಾಗಿ ಮುನಿ ವೇಷದಲ್ಲಿ ನಂದಿಗ್ರಾಮದಲ್ಲಿ ವಾಸಮಾಡಿದನು.॥23॥
</details>

<details open><summary>ಮೂಲಮ್ - 24</summary>

ರಾಮಾಗಮನಮಾಕಾಂಕ್ಷನ್ ಭರತೋ ಭ್ರಾತೃವತ್ಸಲಃ ।  
ಭ್ರಾತುರ್ವಚನಕಾರೀ ಚ ಪ್ರತಿಜ್ಞಾಪಾರಗಸ್ತಥಾ ।  
ಪಾದುಕೇ ತ್ವಭಿಷಿಚ್ಯಾಥ ನಂದಿಗ್ರಾಮೇಽವಸತ್ತದಾ ॥
</details>

<details><summary>ಅನುವಾದ</summary>

ಅಣ್ಣನ ಆಜ್ಞೆಯ ಪಾಲನೆ ಮತ್ತು ಪ್ರತಿಜ್ಞೆಯನ್ನು ನೆರವೇರಿಸುವ ಇಚ್ಛೆಯುಳ್ಳ ಭ್ರಾತೃವತ್ಸಲ ಭರತನು ಶ್ರೀರಾಮನ ಆಗಮನದ ಆಕಾಂಕ್ಷೆ ಇರಿಸುತ್ತಾ ಅವನ ಚರಣಪಾದುಕೆಗಳನ್ನು ರಾಜ್ಯದಲ್ಲಿ ಅಭಿಷೇಕ ಮಾಡಿ ಆಗ ನಂದಿಗ್ರಾಮದಲ್ಲೇ ಇರತೊಡಗಿದನು.॥24॥
</details>

<details open><summary>ಮೂಲಮ್ - 25</summary>

ಸವಾಲವ್ಯಜನಂ ಛತ್ರಂ ಧಾರಯಾಮಾಸ ಸಸ್ವಯಮ್ ।  
ಭರತಃ ಶಾಸನಂ ಸರ್ವಂ ಪಾದುಕಾಭ್ಯಾಂ ನಿವೇದಯನ್ ॥
</details>

<details><summary>ಅನುವಾದ</summary>

ಭರತನು ರಾಜ್ಯಶಾಸನದ ಸಮಸ್ತ ಕಾರ್ಯಗಳನ್ನು ಭಗವಾನ್ ಶ್ರೀರಾಮನ ಪಾದುಕೆಗಳಿಗೆ ನಿವೇದಿಸುತ್ತಿದ್ದನು. ಹಾಗೂ ಸ್ವತಃ ಅವುಗಳ ಮೇಲೆ ಛತ್ರ ಹಿಡಿದು ಚಾಮರ ಬೀಸುತ್ತಿದ್ದನು.॥25॥
</details>

<details open><summary>ಮೂಲಮ್ - 26</summary>

ತತಸ್ತು ಭರತಃ ಶ್ರೀಮಾನಭಿಷಿಚ್ಯಾರ್ಯಪಾದುಕೇ ।  
ತದಧೀನಸ್ತದಾ ರಾಜ್ಯಂ ಕಾರಯಾಮಾಸ ಸರ್ವದಾ ॥
</details>

<details><summary>ಅನುವಾದ</summary>

ಶ್ರೀಮಾನ್ ಭರತನು ಅಣ್ಣನ ಆ ಪಾದುಕೆಗಳಿಗೆ ಪಟ್ಟಾಭಿಷೇಕಮಾಡಿ ಸದಾ ಅವುಗಳಿಗೆ ಅಧೀನನಾಗಿದ್ದು ಆ ದಿನಗಳಲ್ಲಿ ರಾಜ್ಯದ ಎಲ್ಲ ಕಾರ್ಯ ಮಂತ್ರಿಗಳಿಂದ ಮಾಡಿಸುತ್ತಿದ್ದನು.॥26॥
</details>

<details open><summary>ಮೂಲಮ್ - 27</summary>

ತದಾ ಹಿ ಯತ್ಕಾರ್ಯಮುಪೈತಿ ಕಿಂಚಿ-  
ದುಪಾಯನಂ ಚೋಪಹೃತಂ ಮಹಾರ್ಹಮ್ ।  
ಸ ಪಾದುಕಾಭ್ಯಾಂ ಪ್ರಥಮಂ ನಿವೇದ್ಯ  
ಚಕಾರ ಪಶ್ಚಾದ್ಭರತೋ ಯಥಾವತ್ ॥
</details>

<details><summary>ಅನುವಾದ</summary>

ಆಗ ಯಾವುದೇ ಕಾರ್ಯ ಉಪಸ್ಥಿತವಾದರೂ, ಬಹುಮೂಲ್ಯ ಕಾಣಿಕೆಗಳು ಬಂದರೂ, ಅದೆಲ್ಲವನ್ನೂ ಮೊದಲು ಪಾದುಕೆಗಳಿಗೆ ಅರ್ಪಿಸಿ, ಮತ್ತೆ ಭರತನು ಅದನ್ನು ಯಥಾವತ್ ವ್ಯವಸ್ಥೆ ಮಾಡುತ್ತಿದ್ದನು.॥27॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಒಂದು ನೂರ ಹದಿನೈದನೆಯ ಸರ್ಗ ಪೂರ್ಣವಾಯಿತು ॥115॥
</details>
