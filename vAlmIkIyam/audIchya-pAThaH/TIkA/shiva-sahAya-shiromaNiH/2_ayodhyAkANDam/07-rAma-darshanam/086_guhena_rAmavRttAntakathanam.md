+++
title = "०८६ गुहेन रामवृत्तान्तकथनम्"
title_english = "086 Guha narrates Bharata about Rama s stay"

+++



  
आश्वासनप्रकारमाह-- आचचक्ष इत्यादिभिः । अथ भरतदुर्मनस्त्वप्राप्त्यनन्तरं
महात्मनो लक्ष्मणस्य सद्भावं ज्येष्ठानुवर्तनरूपसत्स्वभावं गुहः भरताय
आचचक्षे  ॥  २।८६।१  ॥   

  

तत्कथनप्रकारमाह-- तमिति । गुणैः सेवानुकूलधर्मैः युक्तं भ्रातृगुप्त्यर्थं
भ्रातुः रक्षायै वरचापेषुधारिणं जाग्रतं तं लक्षणमहमब्रुवम् ।
"शरचापासिधारिणम्" इति भूषणपाठः । एकहस्ते शरयुक्तचापमपरहस्तेन असिं च
दधानमिति तद्व्याख्या  ॥  २।८६।२  ॥   

  

तद्वचनप्रकारमाह-- इयमित्यादिभिः । इयमित्यारभ्य
परिदेवयमानस्येत्येतत्पर्यन्तं श्लोकाः न व्याख्यायन्ते । एकपञ्चाशत्तमे
सर्गे गुहलक्ष्मणसंवादे प्राय एतदानुपूर्वीकत्वेनैव पठितत्वादिति
तद्व्याख्यानेनैवैषां व्याख्यानं बोध्यम्  ॥  २।८६।३  ॥   

  

उचित इति  ॥  २।८६।४  ॥   

  

नहीति । रामात्प्रियतरो मम कश्चन न अतः उत्सुकः जागरणविषयकौत्सुक्यविशिष्टः
मा भूः  ॥  २।८६।५२३  ॥   

  

प्रभात इति । प्रभाते प्रातःकाले विमले अन्धकारनिवर्तके सूर्ये
सूर्योदयकाले इत्यर्थः । उभौ रामलक्ष्मणौ जटाः कारयित्वा मया सुखं
सन्तारितौ गङ्गापारं प्रापितौ  ॥  २।८६।२४  ॥   

  

जटेति । जटाधरौ धृतजटौ द्रुमचीरवाससौ वरेषुचापासिधरौ व्यपेक्षमाणौ इतस्ततो
ऽवलोकयन्तौ सीतया सह गतौ  ॥  २।८६।२५  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे
षडशीतितमः सर्गः  ॥  २।८६  ॥   

  

  


