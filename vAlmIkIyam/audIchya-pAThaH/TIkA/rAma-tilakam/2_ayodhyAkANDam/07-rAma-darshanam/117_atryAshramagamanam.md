+++
title = "११७ अत्र्याश्रमगमनम्"
title_english = "117 Rama decides to leave Chitrakuta Mountain"

+++


अनुविचिन्तयन्वक्ष्यमाणलक्षणमुपाधिम्  ॥  २।११७।१  ॥   

  

तमेवाहइहेति । मे मया संबन्धसामान्ये षष्ठी । सा मे स्मृतिमां
नित्यमनुशोचतस्तानन्वेति विषयीकरोति, एवं च तादृशतत्स्मरणेन ममापि शोको
वर्धत इति भावः  ॥  २।११७।२  ॥   

  

राजधानीतो निर्गतायाः सेनाया निवासस्थानं स्कन्धावारः । तस्य भरतस्य तेन
पुरतो दृश्यमानेन, अनेन स्मृत्युद्बोधकमुक्तम् । उपमर्दो भूमेरशुचिता  ॥ 
२।११७।३,४  ॥   

  

स रामः तमत्रिं तमपि जगत्कारणमपि रामं लोकव्यवहारानुसरणेन
पुत्रवदङ्गीचकारालिङ्गनमूर्धाघ्राणादिभिः  ॥  २।११७।५  ॥   

  

स्वयमादिश्य विज्ञाप्यास्य सर्वमातिथ्यं सुसत्कृतं कृत्वा
समसान्त्वयत्प्रीतियुक्तेन चक्षुषा ऽपश्यत्  ॥  २।११७।६  ॥   

  

तं देशमनुप्राप्तां वृद्धां पत्नीमनसूयानान्नीं तापसीत्वादिगुणयुक्तां वाचा
सत्कृतां सर्वैः सत्कृतां वामन्त्र्य संबोध्य सान्त्वयामास प्रीत्या सीतां
दर्शयामास अनन्तरं वैदेहीं प्रतिगृह्णीष्वेत्यब्रवीदित्यर्थः  ॥  २।११७।७,८
 ॥   

  

तामाचचक्षे तद्वैभवं कथितवान् । तदेव दर्शयतिदशेत्यादि  ॥  २।११७।९  ॥   

  

मूलफले ऋषीणां जीवनायेति शेषः । जाह्नवी गङ्गा च प्रवर्तिता
दशवर्षमनावृष्ट्या भूमेर्निर्जलत्वात्तेषां स्नानार्थं
मन्त्रसिद्धिवैभवेनावाहिता स्वाश्रमे इति शेषः  ॥  २।११७।१०  ॥   

  

अनसूयाव्रतैस्तत्कृतैर्व्रतैः । प्रत्यूहा ऋषीणां तपोविघ्नाः  ॥  २।११७।११
 ॥   

  

वेवकार्यनिमित्तमिति । मण्डव्यऋषिणा ऽप्रातिर्विधवा भवऽ इति
कस्यांचिदृषिपत्न्यामनसूयासख्यां शप्तायां ऽप्रातरेव मा भूत्ऽ इति तया
प्रतिशापे दत्ते तत्प्रतिशापेन व्याकुलैर्देवैः प्रार्थितानसूया
दशरात्रावधिकालमेकरात्रित्वेन कृत्वा देवकार्यं कृतवती, सख्या वैधव्यं च
परिहृतवतीति गाथेति कतकः । सेयं मातेव ते पूज्येति शेषः  ॥  २।११७।१२  ॥   

  

अभिगच्छतु दर्शनार्थमिति शेषः । ननु वैदेह्या अल्पवयस्त्वेन
व्यवहारानभिज्ञत्वात्क्वचिद्व्यवहारे स्खलने ऽनर्थः स्यादत आहअक्रोधनां
सदेति  ॥  २।११७।१३,१४  ॥   

  

अस्य मुनेः समीरितं वचनं यतः श्रुतम् अत आत्मनः श्रेयो ऽरिथमित्यादि  ॥ 
२।११७।१५  ॥   

  

तामनसूयेत्यन्वयर्थनान्नीम्, अभिगम्याम् अक्रोधनत्वात्  ॥  २।११७।१६,१७  ॥   

  

शिथिलां श्लथसंधिबन्धाम्, वलितां संजातवलिम्, वृद्धामिति सर्वोपपादकं
विशेषणम् । प्रवाते कदलीमिव वेपमानाङ्गीं स्थिताम्  ॥  २।११७।१८  ॥   

  

समुदाहरत् अभिवादनाङ्गत्वेनेति शेषः  ॥  २।११७।१९  ॥   

  

अनामयमिति तपस्विनां स्वायत्तकुशलतया ऽ ऽरोग्यप्रश्न एवोचित इति भावः  ॥ 
२।११७।२०  ॥   

  

धर्मचारिणीं भर्तृसमानधर्मचारिणीम् । दिष्ट्या दैवयोगेन  ॥  २।११७।२१  ॥   

  

मानं राजसुताहं कथं वनं गच्छेयमित्येवंरूपम् । वने ऽवरुद्धं वनवासे पित्रा
नियुक्तम्  ॥  २।११७।२२  ॥   

  

शुभो ऽनुकूलः, अशुभः प्रतिकूलः, प्रियो लौकिकालौकिकनिमित्ततो
ऽप्रियत्वानास्पदम्  ॥  २।११७।२३  ॥   

  

आर्यस्वभावः पूज्यस्वभावः  ॥  २।११७।२४  ॥   

  

अतो विशिष्टं भर्तुर्विशिष्टम् बान्धवमिष्टबन्धुम् । सर्वत्र
योग्यमिहामुत्र चेष्टसाधनतया भजनयोग्यं तपःकृतम् भावे निष्ठा तपो
ऽनुष्ठानमिति यावत्  ॥  २।११७।२५  ॥   

  

याः कामवक्तव्यहृदयाः कामाधीनगृदयाः ऽगृह्याधीनौ तु वक्तव्यौऽ भर्तृनाथा
भर्तृणां  

नाथभूतान्तन्नियन्त्र्यः, यद्वा भर्तृन्भोगार्थं नाथन्ते याचन्ते ताः
चरस्ति स्वेच्छया इतस्ततो यान्ति  ॥  २।११७।२६  ॥   

  

तद्विधा उक्तनिकृष्टगुणवत्यः  ॥  २।११७।२७  ॥   

  

दृष्टो लोकः, परो ऽवरश्च याभिस्ताः  ॥  २।११७।२८  ॥   

  

समय आचारः  ॥  २।११७।२९  ॥   

  

इति श्रीरामाभिरामे श्रीरामीये रामायणतिलके वाल्मीकीयआदिकाव्ये
ऽयोध्याकाण्डे सप्तदशोत्तरशततमः सर्गः  ॥  २।११७  ॥   

  

  


