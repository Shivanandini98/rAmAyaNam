+++
title = "०३२ सम्पद्वितरणम्"
title_english = "032 Rama distributes his wealth to Rishis"

+++


तत इति  ॥  २।३२।१  ॥   

  

अग्न्यगारमग्निहोत्रशाला । हे सखे रामस्य वेश्मागच्छ दुष्करकारिणो रामस्य  

प्राप्तराज्यस्यागपूर्वं वनं जिगमिषोः कृत्यं च पश्येति शेषः  ॥  २।३२।२
 ॥   

  

सन्ध्यां माध्याह्निकीम्  ॥  २।३२।३  ॥   

  

अभिचक्राम प्रत्युत्थानादि कृतवान् । अर्चितमग्निमिव होमकाल इति शेषः  ॥ 
२।३२।४  ॥   

  

अङ्गदं बाहुमूलधार्यं भूषणम् । केयूरं तदधोभागस्थम् । सहेमसूत्रैर्मणिभिः
स्वर्णसूत्रस्यूतैर्मुक्तादिरत्नमालाभिः  ॥  २।३२।५  ॥   

  

सीताप्रचोदितः सीतया सुयज्ञपत्न्यै सखीत्वाद्दिव्याभरणदानाय प्रचोदितः  ॥ 
२।३२।६  ॥   

  

हेमसूत्रमुरोभूषणविशेषः । हारय सेवकद्वारा प्रापय । रशना काञ्ची । सा
मदनुगामिनी सखी । तव भार्याया इति शेषः  ॥  २।३२।७  ॥   

  

तुभ्यं भार्यायै च । गच्छती नुमभाव आर्षः  ॥  २।३२।८  ॥   

  

त्वयि त्वद्गृहे प्रतिष्ठापयितुं दानपूर्वकं प्रापयितुम्  ॥  २।३२।९  ॥   

  

शत्रुञ्जयो नाम तथा प्रसिद्धं यं गजं मातुलो मम ददौ तं गजं ते ददामि ।
निष्कसहस्रेण स्वनामाङ्कितनिष्कसहस्रदक्षिणया  ॥  २।३२।१०,११  ॥   

  

ब्रह्मा त्रिदशेश्वरमिव । नियोक्तृनियोज्ययोः परापरप्रभुत्वे दृष्टन्तः  ॥ 
२।३२।१२ ॥   

  

कौशिको विश्वामित्रः आहूयार्चय अनन्तरं रत्नैस्तर्पय  ॥  २।३२।१३,१४  ॥   

  

तैत्तिरीयाणां तैत्तिरीयशाखाध्येतृ़णामाचार्यो यो द्विजः कौसल्यामाशीर्भिः
पर्युपतिष्ठति सेवते अभिरूपः श्लाघ्यगुणः  ॥  २।३२।१५  ॥   

  

यावद्यावता धनेन तुप्यति तावद्दापय । कौशेयानि कृमिकोशोत्थानि  ॥ 
२।३२।१६ ॥   

  

चित्ररथनामा सुमन्त्रादन्यः सूतः सुचिरोषितश्चिरकालवृद्धः  ॥  २।३२।१७  ॥   

  

पशुका अजादयो यज्ञपशवो महिष्यादयश्च कठकालापाः  

कठकालापसंबन्धिशाखाध्यायिनः दण्डमाणावा दण्डप्रधाना माणवा
उपकुर्वाणब्रह्मचारिणः  ॥  २।३२।१८  ॥   

  

अन्यद्व्रतोपवासादि अलसा भिक्षादौ स्वादुकामाः सदन्नकामाः । तेषां
दानयोग्यत्वायाह महतामिति । "तपो हि स्वाध्यायः" इति
श्रुतेर्नित्यतपस्वित्वेन महतां संमताः  ॥  २।३२।१९  ॥   

  

यानान्युष्ट्राः शालीन्वहन्तीति तादृशबलीवर्दानां सहस्रम् ।
भद्रकांस्तदाख्यान्धान्यविशेषांश्चणकमुद्रादिरूपान्व्यञ्जनार्हान्दापय  ॥ 
२।३२।२०  ॥   

  

व्यञ्जनार्थं दधिघृतार्थमुपाकुरु देहि । मेखलीनां ब्रह्मचारिणाम् दीर्घ
आर्षः समुपस्थितः विवाहार्थमिति शेषः । सहस्रं गवां निष्काणां वा  ॥ 
२।३२।२१  ॥   

  

नो ऽस्माकमम्बा कौसल्या यथा मम दक्षिणां मया तदाश्रितब्रह्मचारिवर्गस्य
दापितां नन्देत्तथा तानर्चयेत्यन्वयः  ॥  २।३२।२२,२३  ॥   

  

बाष्पगलान्बाष्पगद्गदान् । उपजीवनं जीवनसाधनम्  ॥  २।३२।२४  ॥   

  

एकैकं प्रत्येकम् । यावन्ममागमनमशून्यं कार्यं पर्यायेणैकशः स्थित्वा
पूर्ववद्रक्षणीयमित्यर्थः  ॥  २।३२।२५२७  ॥   

  

कृपणेभ्यो दीनेभ्यः  ॥  २।३२।२८  ॥   

  

तत्र गार्ग्यो गर्गगोत्रः । क्षतेन खननेन वृत्तिर्जीविका यस्य
क्षीणवृत्तिरिति वा । "उञ्छवृत्तिः" इति पाठान्तरम् । फालं
हलावयवविशेषस्तत्सदृशं मृत्खननार्थं लोहमयमत्र विवक्षितं कुद्दालकं
खननसाधनम् लाङ्गलं हलाकारो दण्डः फलापाकर्षणार्थः  ॥  २।३२।२९  ॥   

  

दारकाः पुत्राः । "स्त्रीणां भर्ता हि देवता" इति पाठे यद्यपि
देवतात्वादाज्ञानर्हस्तथापि प्रीत्या  

मद्वचनं कुरुष्वेत्यर्थः  ॥  २।३२।३०  ॥   

  

यदीत्यस्य दर्शयसि तदा सर्वथेति शेषः  ॥  २।३२।३१  ॥   

  

दुश्छदामतिजीर्णत्वादाच्छादनायोग्यां यत्र रामनिवेशनं यस्मिन्पथ्याश्रिते
रामवेशन प्राप्यते तं पन्थानमास्थाय प्रातिष्ठत  ॥  २।३२।३२  ॥   

  

दीप्त्या ब्रह्मवर्चसेन  ॥  २।३२।३३,३४  ॥   

  

प्रत्यवेक्षस्व मां मयि कृपां कुर्वित्यर्थः । परिहाससमन्वितं
क्रीडाप्रयोजनव्यवहारविशेषसमन्वितम्  ॥  २।३२।३५  ॥   

  

"अस्त्येकम्" इति पाठे तावदेव शिष्टमस्तीत्यर्थः । "अप्येकम्" इति पाठे
गवामसंख्यातानां मध्ये एकमपि सहस्रं मया न विश्राणितं दत्तम्, अतो ऽत्रैव
स्थित्वा दण्डेन यावद्गवाकीर्णं यावन्तं देशं परिक्षिपसि परिगृह्णासि
तावत्तावद्देशावस्थिता गा अवाप्स्यसे ब्राह्मणस्य
गोग्रहणचापलकौतुकदर्शनार्थमेतद्भगवद्वचनम्  ॥  २।३२।३६  ॥   

  

संभ्रार्न्तस्त्वरितः सर्वप्राणेन सर्वबलेन आविध्य भ्रामयित्वा वेगतो वेगेन
 ॥   

२।३२।३७  ॥   

स दण्डस्तस्य कराच्च्युतः सरयूपारं तीर्त्वातिक्रम्योक्षाणसंनिधावुक्ष्णां
वृषभाणां संनिधिर्यत्र आर्ष आनङ् तादृशे गोव्रजे पपात  ॥  २।३२।३८  ॥   

  

आ तस्मात्सरयूतटात्परपारस्थसरयूमभिव्याप्य या गावः स्थितास्ता आनयामास
त्रिजटाश्रमं प्राति नाययामास चेति शेषः  ॥  २।३२।३९  ॥   

  

अयं दण्डपरिक्षेपवचनरूपः परिहास एवेत्यर्थः  ॥  २।३२।४०  ॥   

  

इदं हीति । इदं दूरपरिक्षेप-जनकं **तेजः** शक्तिस्तव वृद्धस्यापि यत् तद् एव **जिज्ञासितुं** ज्ञातुं - स्वार्थे सन्न् आर्षः- इच्छता **इमम् अर्थं** दण्डप्रक्षेपरूपम् **अर्थं भवान् प्रचोदितो** ऽसि अपरं गोभ्यो ऽन्यदपि **किंचिद्** बहुमूल्यम् अपि वस्तु वरीतुं **व्यवस्यसि चेत्** तदपि **वृणीष्व**  ॥  २।३२।४१ ॥   

  

इदमुपचारमात्रमिति न मन्तव्यमित्याह ब्रवीमीति । यन्त्रणा संकोचः हि यतो मम
यद्यद्धनं तद्वि प्रकारणाद्विप्रप्रयोजनसंपादनार्थम् । कथं तथात्वमत आह
भवत्सु विप्रेषु सम्यग्यथाशास्त्रं प्रतिपादनेन दानेन तत्फलरूपेण हेतुना
दानरूपफलार्थं मयार्जितं धनं मे यशस्करं भवेत् न तु भूमिनिक्षेपफलकम्  ॥ 
२।३२।४२  ॥   

  

मोदितः संजातमोदः यशआदीनामुपबृंहिणीर्विवर्धनीर्महात्मनो रामस्य तदाशिषः
प्रत्यवदत्  ॥  २।३२।४३  ॥   

  

धर्मबलैर्धर्मयुक्तपराक्रमैः चिराद्यथार्हं कृतैः संमानवचोभिः सुहृज्जनीयैः
प्रचोदितः प्रेरितः प्रेरितदानव्यापारः  ॥  २।३२।४४  ॥   

  

सुहृद्भृत्यजनस्तद्युक्तः अर्शआद्यजन्तमेतत् । दरिद्रः सन् भिक्षाचरणकर्ता
संभ्रमः आदरः  ॥  २।३२।४५  ॥   

  

इति श्रीरामभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे द्वात्रिंशः सर्गः  ॥  २।३२  ॥   

  

  


