+++
title = "०३९ सीतया चूडामणिप्रदानम्"
title_english = "039 To urge and Lakshmana"

+++


रामस्याभिज्ञातम् रामेणाभिज्ञातमित्यर्थः  ॥  ५।३९।१  ॥   

  

त्रयाणां संस्मरिष्यति । कर्मणि शेषे षष्ठी । त्रीनाह जनन्या इति । अयं
मणिर्विवाहकाले मज्जनन्या हस्तान्मत्पित्रादय दशरथहस्ते मम शिरोभूषणतया
दत्त इति मम जनन्याश्च मत्पितुर्दशरथस्य चेति त्रयाणां स्मारक इति भावः  ॥ 
५।३९।२ ॥   

  

स त्वमस्मिन्समुत्साहे भूयश्चोदितो भविष्यसि तदत्र कार्यसमुत्साहप्रचोदितः
सन्यदुत्तरमुत्तरकर्तव्यं तच्चिन्तय  ॥  ५।३९।३  ॥   

  

मम का चिन्तने शक्तिरिति चेत्तत्राह-- त्वमिति । निर्योगो निर्वाहः ।
यस्तस्य रामस्य यत्नो दुःखक्षयकरो भवेत्तं चिन्तय  ॥  ५।३९।४  ॥   

  

यत्नमास्थायेति यत्नं रामप्रवृत्त्यर्थमित्यर्थः  ॥  ५।३९।५८  ॥   

  

अम्बूनि संरुध्यन्ते यस्मिन्नित्यम्बुसंरोधः समुद्रः ।
दुःखरूपात्समुद्रादित्यर्थः । यथा तारयति तथा समाधातुं यत्नं कर्तुम्  ॥ 
५।३९।९  ॥   

  

वाचा वाक्कृतसाहाय्येन  ॥  ५।३९।१०,११  ॥   

  

उक्तमेवादराय पुनराह-- मत्सन्देशयुता इति  ॥  ५।३९।१२१४  ॥   

  

वमतः । बाणान्विसृजत इत्यर्थः  ॥  ५।३९।१५  ॥   

  

पर्जन्य इन्द्रः  ॥  ५।३९।१६  ॥   

  

महीं साधितुमर्हति । जेतुमुद्युङ्क्ते इत्यर्थः । किमर्थं तत्राह--
त्वन्निमित्त इति । त्वत्प्राप्तिप्रयोजन इत्यर्थः  ॥  ५।३९।१७,१८  ॥   

  

भर्तृस्नेहान्वितं रामस्नेहान्वितम् । वाक्यं हनूमद्वाक्यं
सौहार्दाद्रामप्रेम्णानुमानयदपूजयत्  ॥  ५।३९।१९,२०  ॥   

  

मोक्षणं भवेत् । अद्य स्थित्वा श्वो गमने इति शेषः  ॥  ५।३९।२१  ॥   

  

ततो हीति । ततो ऽपीत्यर्थः । एकाहवासोत्तरं गमने ऽपि पुनरागमनाय तु सन्देह
एव, तत्सन्देहे सति मम प्राणानामपि सन्देह एव  ॥  ५।३९।२२  ॥   

  

तदाह-- तवेति । तथा च मज्जीवनमसंभावितमेव पुनरागमने इति भावः ।
दुःखाद्दुःखपरामृष्टामतिदुःखप्राप्ताम् । दीपने कर्ता शोकः  ॥  ५।३९।२३  ॥   

  

अयं सन्देहो ममाग्रतः पुरस्तादिव तिष्ठति । को ऽयं तत्राह त्वत्सहायेष्विति
। साक्षात्साधकस्य तव सहायभूतेषु मिलितेषु हर्यृक्षेषु हरीश्वरः सुग्रीवः
कथमुदधिं तरिष्यति सैन्यानि कथं तरिष्यन्ति तौ वा कथं तरिष्यत इत्यर्थः  ॥ 
५।३९।२४,२५  ॥   

  

एवंसन्देहे बीजमाह त्रयाणामेवेति  ॥  ५।३९।२६  ॥   

  

किं समाधानं पश्यसि कं कार्यसिद्ध्युपायं पश्यसि  ॥  ५।३९।२७  ॥   

  

ननु किं तैरागतैरहमेव पर्याप्तो ऽस्य कार्यस्येत्यत्राह काममिति । त्वया
कार्यसाधने तव यशस्यो यशस्करः फलोदयो जयरूपफलप्राप्तिर्भवति, न तु
रामस्येत्यर्थः  ॥  ५।३९।२८  ॥   

  

किं तर्ह्युचितं तत्राह-- बलैरिति । समग्रैर्बलैः सहागत्य रावणं संयुगे
जित्वा विजयी सन्मां गृहीत्वा यायात्तत्तस्य रामस्य सदृशं भवेत्  ॥  ५।३९।२९
 ॥   

  

आदरात्पुनराह बलैस्त्विति  ॥  ५।३९।३०  ॥   

  

विक्रान्तं पराक्रमः  ॥  ५।३९।३१  ॥   

  

तदुक्तं सीतावाक्यम् । प्रश्रयः स्नेहः । शेषं शिष्टं प्रकृतोत्तरं
वाक्यमब्रवीत्  ॥  ५।३९।३२  ॥   

  

तदेव वाक्यमाह देवीति  ॥  ५।३९।३३,३४  ॥   

  

कथमेष्यतीत्यत आह-- तस्य विक्रमेति । मनःसङ्कल्पवदतिदूरपतनशीलाः  ॥  ५।३९।३५
 ॥   

  

तदेव स्पष्टमाह येषामिति । न सज्जते न प्रतिबद्धा भवति  ॥  ५।३९।३६  ॥   

  

सागरैर्धराधरैश्च सहिता  ॥  ५।३९।३७  ॥   

  

प्रत्यवरो हीनबलपराक्रमः  ॥  ५।३९।३८  ॥   

  

एकोत्पातेनैकोत्प्लवनेन  ॥  ५।३९।३९  ॥   

  

ननु भवत्वेवं हरीणामागमनम्, राघवयोः कथं तत्राह ममेति । महासङ्घौ
महासमुदाययुक्तौ  ॥  ५।३९।४०४२  ॥   

  

रघूणामानन्दजनकमपत्यम्  ॥  ५।३९।४३  ॥   

  

कालकाङ्क्षिणी दिवसगणनतत्परा  ॥  ५।३९।४४४९  ॥   

  

यूथान्यनेकशः द्रक्ष्यसीति शेषः  ॥  ५।३९।५०  ॥   

  

रामस्य सर्वथा त्वत्प्राप्तिचिन्तैवास्ते इत्याह-- स त्विति  ॥  ५।३९।५१,५२
 ॥   

  

सौमित्रिणा समः कश्चित् । को ऽपि नास्तीति शेषः  ॥  ५।३९।५३  ॥   

  

मत्सङ्गमकालमात्रं मया रामस्य यः, सङ्गमस्तत्कालमात्रं क्षमस्व
प्रतीक्षस्वेत्यर्थः  ॥  ५।३९।५४  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
सुन्दरकाण्डे एकोनचत्वारिंशः सर्गः  ॥  ५।३९  ॥   

  


