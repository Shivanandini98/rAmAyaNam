+++
title = "०५८ हनुमज्जाम्बवत्संवादः"
title_english = "058 Jambavan requests Hanuma to narrate clearly the happenings"

+++


हनुमत्प्रमुखाः परस्परं मिलिता इति शेषः  ॥  ५।५८।१,२  ॥   

  

कार्यविषयं वृत्तान्तम्  ॥  ५।५८।३  ॥   

  

कथंवृत्तः कीदृग्व्यापारः  ॥  ५।५८।४,५  ॥   

  

चिन्तनीयनिश्चयमेवाह-- यश्चेति । रक्षितव्यं रामसंनिधौ गोपनीयम्
अवक्तव्यमिति यावत् । अवक्तव्यं च यत्तच्चिन्तयिष्यामः, अतस्तत्पृष्टं
सर्वमात्मवान्भवान्व्याकरोतु  ॥  ५।५८।६८  ॥   

  

विघ्नरूपमिवेत्युक्तं तदेवाह काञ्चनमिति । पश्यामि दृष्टमित्यर्थः ।
तदाश्चर्यत्वादद्यापि पश्यामीत्यर्थः  ॥  ५।५८।९  ॥   

  

मेने लिडुत्तमपुरुषैकवचनम् । उपसङ्गम्य प्राप्य  ॥  ५।५८।१०,११  ॥   

  

व्यावसायं स्वभेदनरूपम्  ॥  ५।५८।१२१४  ॥   

  

छन्दतः स्वेच्छयेत्यर्थः । चरितं प्रजाबाधनरूपम्  ॥  ५।५८।१५,१६  ॥   

  

मोचनप्रकारमाह-- मारुतेनेति । साह्ये साहाय्ये  ॥  ५।५८।१७  ॥   

  

तत्र हेतुः-- धर्मभृतां श्रेष्ठत्वादि  ॥  ५।५८।१८  ॥   

  

उद्धतमग्रे चलितम्  ॥  ५।५८।१९  ॥   

  

सशैलो मानुषेण वपुष्मता प्रशस्तेन शरीरेण महाशैलो ऽन्तर्हितः । शैलेन
शिलारूपेण च महोदधावन्तर्हित इत्यन्वयः  ॥  ५।५८।२०२२  ॥   

  

प्रदिष्टः विहित इत्यर्थः । विहितः प्रापित इत्यर्थः  ॥  ५।५८।२३२५  ॥   

  

सकाशं समीपम्  ॥  ५।५८।२६  ॥   

  

विषये सति तदीयदेशे सति विद्यमाने । मैथिलीदर्शननिवेदनार्थं रामं च
दृष्ट्वा  ॥  ५।५८।२७,२८  ॥   

  

नातिवर्तेत नातिक्रमेत । मां प्राप्तः । मदाहारतां प्राप्तो न
गच्छेदित्यर्थः  ॥  ५।५८।२९  ॥   

  

अर्धगुणविस्तारो ऽर्धस्य दशयोजनार्धस्य पञ्चयोजनस्य गुण
आवृत्तिस्तद्विस्तारः । दशयोजनविस्तार इति यावत् । पूर्वं
दशयोजनविस्तारोक्त्या ऽ ऽनुगुण्येनैवं व्याख्यातम्  ॥  ५।५८।३०  ॥   

  

ह्रस्वम् स्वशरीरमिति शेषः । तदेवाह-- अङ्गुष्ठसंमित इति । देह इति शेषः  ॥ 
५।५८।३१,३२  ॥   

  

समानय मेलय  ॥  ५।५८।३३  ॥   

  

साधुसाध्वीति । अत्र दीर्घ आर्षः  ॥  ५।५८।३४,३५  ॥   

  

येन गतिर्विहता तत्किञ्चिन्न पश्यामि नापश्यमित्यन्वयः  ॥  ५।५८।३६३८  ॥   

  

अवस्थितं निश्चेष्टम् । तथाप्यसंभ्रान्तं भयहीनं मां लक्षीकृत्येदं
वाक्यमहमुक्तः इत्यन्वयः  ॥  ५।५८।३९  ॥   

  

ममेप्सितो भक्षस्त्वम्, अतो मे देहं प्रीणयेत्यन्वयः  ॥  ५।५८।४०  ॥   

  

प्रत्यगृह्णामङ्गीकृतवान् । तस्या आस्यप्रमाणादधिकं भवति यथा तथात्मनः
कायमपूरयमवर्धयम्  ॥  ५।५८।४१  ॥   

  

मां सा न बुबुधे अयं कामरूपी सर्वविघ्ननिर्दलन इति मां न ज्ञातवतीत्यर्थः ।
मम कृतं विकृतं मया कृतं विकृतं विकारस्वरूपं वक्ष्यमाणसूक्ष्मरूपत्वं च न
बुबुधे  ॥  ५।५८।४२  ॥   

  

तदेवाह-- तत इति । आदाय कर्तित्वा । प्रपतामि प्रापतम्  ॥  ५।५८।४३  ॥   

  

विसुष्टभुजा विप्रकीर्णभुजा  ॥  ५।५८।४४  ॥   

  

सिंहिका हनुमता हतेति द्युगतानां वाचः शृणोमि श्रुताः  ॥  ५।५८।४५  ॥   

  

आत्ययिकं जातकालविलम्बम् । कृत्यं सीतादर्शनं स्मरन्नेव महदध्वानं
गत्वोदधेर्दक्षिणं तीरं पश्यामि दृष्टवान्  ॥  ५।५८।४६४८  ॥   

  

मां जिघासन्तीम् । ज्वलदग्नितुल्यकेशपाशाम्  ॥  ५।५८।४९  ॥   

  

सुभैरवामतिशयेन भयङ्कररूपाम् । प्रविशं प्राविशम्  ॥  ५।५८।५०,५१  ॥   

  

सर्वरात्रं सर्वां रात्रीम् । अल्पशेषाय रात्रावशोकवनिकायां
दर्शनादेवमुक्तिः  ॥  ५।५८।५२  ॥   

  

उपलक्षय उपालक्षयम्  ॥  ५।५८।५३  ॥   

  

विकृष्टेन विप्रकृष्टोर्ध्वभागेन अत्युच्चेनेति यावत् । तादृशेन
प्रासादेनावृतं किञ्चित्स्थानं मया दृष्टम्  ॥  ५।५८।५४  ॥   

  

ततः प्राकारमवप्लुत्य बहुपादपं गृहो पवनमुद्यानं पश्याम्यपश्यम् ।
महान्पादपो दृष्ट इति शेषः  ॥  ५।५८।५५  ॥   

  

पश्यामीति प्राग्वत् । काञ्चनं तद्वर्णम् ।
अदूराच्छिंशपावृक्षाच्छिंशपावृक्षस्य समीपे  ॥  ५।५८।५६  ॥   

  

तदेकवासःसंवीतां तेन हरणकाले किष्किन्धायां पूर्वं दृष्टेनैवैकवाससा
संवीताम्  ॥  ५,५८,५७,५८  ॥   

  

व्याघ्रीपरिवृतां हरिणीमिव तामपश्यमिति संबन्धः । राक्षसीमध्ये ताभिरेव
तर्ज्यमाना सा सदुःखा मया कथञ्चिदासादितेत्यन्वयः  ॥  ५।५८।५९,६०  ॥   

  

रावणादिनिवृत्तो विनिवर्तितो ऽर्थः सुखभोगरूपो यया । मर्तव्ये मरणे  ॥ 
५।५८।६१,६२  ॥   

  

शृणोमि श्रुतवान् । रावणस्य निवेशने तत्समीपे । यद्वा निवेशने सीतासमीपं
प्रवेशनकाले  ॥  ५।५८।६३  ॥   

  

प्रत्यसंहरं सूक्ष्ममकरवम् । गहने पर्णसमूहगूढप्रदेशे स्थितः  ॥  ५।५८।६४,६५
 ॥   

  

परिरभ्य चेति । वित्रस्तेव बभूवेति शेषः  ॥  ५।५८।६६७१  ॥   

  

किंस्वित् कुत्सितमित्यर्थः  ॥  ५।५८।७२  ॥   

  

तदसंनिधावपहृत्य तेनादृष्ट इति लङ्कामागतः, अन्यथा तदैव ते हननं
स्यादित्यर्थः । सादृश्यसंभावना ऽपि दूरापास्तेत्याह-- दास्ये ऽपीति  ॥ 
५।५८।७३,७४  ॥   

  

चितास्थपावकत्वेनास्पृश्यता सूचिता  ॥  ५।५८।७५  ॥   

  

हाहाकृतं हाहेति कृतम्  ॥  ५।५८।७६  ॥   

  

मन्दोदरी नामेति । पूर्वं धान्यमालिन्या प्रतिषिद्धमित्युक्तम्, इदानीं
मन्दोदर्येत्यभिधानादुभाभ्यामपीति कल्पनीयम् । यद्वा मन्दोदर्या एव
नामान्तरं धान्यमालिनीत्युक्तम्  ॥  ५।५८।७७८१  ॥   

  

निरर्थकम् आसीदिति शेषः  ॥  ५।५८।८२  ॥   

  

सीताव्यवसितं महत् । मर्तव्यं न तु त्वमङ्गीकर्तव्य इत्येतद्रूपम्  ॥ 
५।५८।८३ ॥   

  

विहताशाः रावणानुकूल्यमस्माभिरवश्यं संपाद्यमिति तासामाशा, अत एव तद्विषये
निरुद्यमाः । परिक्लिश्य । पूर्वंव्यापारकृतः क्लेशः  ॥  ५।५८।८४  ॥   

  

विलप्य प्रशुशोच विलापपूर्वकं शोकं चकार  ॥  ५।५८।८५,८६  ॥   

  

रक्षोविनाशकत्वाद्रोमहर्षणः  ॥  ५।५८।८७  ॥   

  

राक्षसीगणमस्मान्राक्षसीरूपानस्मान्परित्रातुमलमेषा सीतेति शेषः  ॥ 
५।५८।८८ ॥   

  

अभियाचाम स्वरक्षणमिति शेषः  ॥  ५।५८।८९,९०  ॥   

  

ततस्त्रिजटावाक्यानन्तरम् । क्वैतावद्भाग्यमिति लज्जिता ।
तत्कथितस्वप्नसूचितरामविजयहर्षिता  ॥  ५।५८।९१  ॥   

  

तत्त्रिजटावाक्यं यदि तथ्यं तदावश्यं शरणं भवेयमित्यवोचदिति संबन्धः  ॥ 
५।५८।९२  ॥   

  

चिन्तयामासेति लिडुत्तमः । ईदृश्या अपीदृशं दुःखमिति चिन्तां
कृतवानित्यर्थः । मे मनो न च निर्वृतं न चिन्तारहितं जातम् । विधिः प्रकारः
 ॥  ५।५८।९३  ॥   

  

मम स्तुतो मया स्तुतः  ॥  ५।५८।९४९७  ॥   

  

तुभ्यं भर्त्रा तव भर्त्रा  ॥  ५।५८।९८,९९  ॥   

  

त्वया ऽ ऽज्ञप्तं त्वत्कर्मकमाज्ञापनम् । उत्तरं समुद्रोत्तरकूलस्थम् ।
यद्वा किमुत्तरं प्रत्युत्तरं किं ब्रूहीति शेषः  ॥  ५।५८।१००  ॥   

  

उत्पाट्य समूलं नाशयित्वा  ॥  ५।५८।१०११०३  ॥   

  

सन्दिदेश काकवृत्तान्तं तिलककरणं च राममात्रैकवेद्यं कथयामासेत्यर्थः  ॥ 
५।५८।१०४  ॥   

  

इहाभ्युद्गतमानस इहागन्तुं निश्चितमानसः । मम वृत्तान्तं त्वया ऽनुभूतं
मद्विषयं रावणराक्षसीवृत्तान्तम्  ॥  ५।५८।१०५१०७  ॥   

  

यद्यस्मादन्यथानागमने द्वौ मासौ मम जीवितं भवेत् अनाथवन्म्रिये ।
राक्षसीकृतवधेनेति भावः  ॥  ५।५८।१०८  ॥   

  

उत्तरं कार्यशेषं लङ्कानाशनरूपम्  ॥  ५।५८।१०९१११  ॥   

  

समागम्य मिलित्वा  ॥  ५।५८।११२,११३  ॥   

  

तस्य दुर्बुद्धितेति बहुव्रीहेस्तल् । न पुनर्व्रजेत् स्वदेशमिति शेषः  ॥ 
५।५८।११४११७  ॥   

  

चैत्यप्रासादम् विनाशयितुमिति शेषः  ॥  ५।५८।११८  ॥   

  

ललामभूतः चैत्यप्रासाद इति शेषः  ॥  ५।५८।११९१२६  ॥   

  

द्वितीयं प्रेषितपुत्रापेक्षया द्वितीयम्  ॥  ५।५८।१२७,१२८  ॥   

  

महता प्रत्ययेन विश्वासेन  ॥  ५।५८।१२९,१३०  ॥   

  

प्रबुद्ध्वा प्रबद्ध्य । राक्षसेभ्य आर्पयदिति शेषः । बध्नन्त्यबध्नन्  ॥ 
५।५८।१३१,१३२  ॥   

  

सीतार्थमिति कथितमित्यर्थः  ॥  ५।५८।१३३  ॥   

  

तस्याः सीतायाः  ॥  ५।५८।१३४१३८  ॥   

  

समयं प्रतिज्ञाम्  ॥  ५।५८।१३९,१४०  ॥   

  

संप्लवतां सम्यक्प्लवतां प्रभुः अहमिति शेषः  ॥  ५।५८।१४१  ॥   

  

तस्य रामस्य । तेन रामसाहाय्यस्य कर्तव्यत्वेन तुभ्यं समीपं तव समीपं
प्रस्थापितः । दूत इति शेषः । दूतप्रेषणं वना प्रथममेव
युद्धस्याधर्मत्वादिति भावः  ॥  ५।५८।१४२  ॥   

  

सीतादानाभावे बाधकमाह-- यावदिति  ॥  ५।५८।१४३  ॥   

  

वानराणामिति । एवं च लङ्कानाशने वानरा असमर्था न इति मन्तव्यमिति भावः ।
"राघवाणाम्" इति पाठे मनुष्यो ऽसमर्थ इति न मन्तव्यमिति भावः  ॥ 
५।५८।१४४,१४५  ॥   

  

मत्प्रभावं वरदानं लब्ध्वा वध्यत्वरूपम्  ॥  ५।५८।१४६,१४७  ॥   

  

नैवम् अयमवध्य इत्यर्थः । एष निश्चय एतद्वधनिश्चयः संलक्ष्यते विचार्यते  ॥ 
५।५८।१४८  ॥   

  

वेदितव्यं निवेदनीयम् । एवं चैवमुक्तिर्दूतस्य नापराध इत्यर्थः  ॥ 
५।५८।१४९१५२  ॥   

  

हनन्तः मामिति शेषः । आर्षमेतत्  ॥  ५।५८।१५३१६१  ॥   

  

विस्मयकारी य उदन्तो वृत्तान्तस्तद्भाषिणां तं वदताम्  ॥  ५।५८।१६२  ॥   

  

उपलक्षितम् तददहनमिति शेषः । निमित्तैः शुभसूचकैः । निमित्तान्याह--
दीप्यमानेत्यादि  ॥  ५।५८।१६३  ॥   

  

दृष्टार्थैर्दृष्टसंवादैः, महागुणैः कारणैर्मत्प्रवृत्तिकारणैः
सीतारामरूपैः  ॥  ५।५८।१६४,१६५  ॥   

  

आरेभे । लिडुत्तमः  ॥  ५।५८।१६६,१६९  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
सुन्दरकाण्डे ऽष्टपञ्चाशः सर्गः  ॥  ५।५८  ॥   

  


