+++
title = "०६७ हनुमता रामाय सीतासन्देशकथनम्"
title_english = "067 Hanuma narrates an incident connected with a crow"

+++


एवमिति  ॥  ५।६७।१  ॥   

  

यथातथं यथापूर्वं वृत्तं तथोक्तवती  ॥  ५।६७।२७  ॥   

  

रादितम् । दारितमित्यर्थः  ॥  ५।६७।८,९  ॥   

  

धरान्तरगतः पातालस्थः  ॥  ५।६७।१०  ॥   

  

व्यधा अकृथाः  ॥  ५।६७।११  ॥   

  

दर्भसंस्तरादेकं कुशं गृह्य गृहीत्वेत्यर्थः  ॥  ५।६७।१२  ॥   

  

चिक्षेप चिक्षेपिथ । आर्षः प्रयोगः  ॥  ५।६७।१३१५  ॥   

  

परिपालयः पर्यपालयः । शरीरावधेनेति भावः । इत्येवेति हेतोः  ॥  ५।६७।१६  ॥   

  

ततस्तदागमनोत्तरम् । हिनस्ति स्माहिनः  ॥  ५।६७।१७१९  ॥   

  

हे राम रणे तव त्वां प्रति समासितुं न शक्तास्तथा तद्वत् काकवदित्यर्थः ।
संभ्रमं आदरः  ॥  ५।६७।२०२४  ॥   

  

त्वच्छोकविमुखस्त्वच्छोकेन कार्यान्तरविमुखः  ॥  ५।६७।२५  ॥   

  

भवती मया दृष्टा । अतः परं परिशोचितुं न कालस्तव योग्य इति शेषः । चिरं
लङ्कायामासितुं न कालो योग्य इति पाठान्तरे ऽर्थः  ॥  ५।६७।२६  ॥   

  

इदं मुहूर्तम् । अस्मिन्नेव मुहूर्ते इत्यर्थः  ॥  ५।६७।२७२९  ॥   

  

वेण्युद्ग्रथनं वेण्यामुद्ग्रथनयोग्यम्  ॥  ५।६७।३०,३१  ॥   

  

त्वरे त्वरावाञ्जात इत्यर्थः  ॥  ५।६७।३२  ॥   

  

विवर्धमानम् । समुद्रतरणायेति शेषः  ॥  ५।६७।३३३८  ॥   

  

कालेनोपनिपीडिता । परायत्तेति शेषः  ॥  ५।६७।३९४४  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
सुन्दरकाण्डे सप्तषष्टितमः सर्गः  ॥  ५।६७  ॥   

  


