+++
title = "०४२ राक्षसीभिः हनुमन्तं प्रति सीताप्रच्छनम्"
title_english = "042 Female demons enquires Seetha about Hanuma"

+++


तत इति  ॥  ५।४२।१  ॥   

  

प्रतिपेदिरे प्राप्तानि  ॥  ५।४२।२  ॥   

  

गतायां निद्रायाम् । वनभङ्गध्वनिनेत्यर्थः  ॥  ५।४२।३,४  ॥   

  

जनकात्मजां पप्रच्छुः । तस्या निर्निद्रतयावस्थानं मत्वेति भावः  ॥  ५।४२।५
 ॥   

  

त्वयानेन कथं संवादः कृत इति च पप्रच्छुः । यद्यपि ता निद्रिता
वनभङ्गध्वनिना जागरिता इति संवादज्ञानस्यैवाभावात्तत्कथं प्रश्नो निरवसरः,
तथापि निद्रामध्ये किञ्चिज्जागरेणेषत्संवादश्रवणे ऽपि देवमायया
पुनर्निद्रेति तत्प्रश्नोपपत्तिरित्याहुः । सीतायास्तद्दर्शने ऽपि
निर्भयप्रसन्नमुखतयावस्थानदर्शनादयं कश्चिदेतत्परिचित
एतद्वृत्तान्तज्ञानार्थमेव प्रायेणागत इति संभाव्यानया संवादकरणं च संभाव्य
तत्प्रश्ननिर्वाह इति कतकः  ॥  ५।४२।६  ॥   

  

अथ विशिष्य संवादं पृच्छति-- संवादमिति  ॥  ५।४२।७  ॥   

  

का गतिरुपायः  ॥  ५।४२।८  ॥   

  

युष्माकमेवैतत्स्वरूपाज्ञानमुचितमित्यत्र न्यायमाह-- अहिरेवेति  ॥ 
५।४२।९,१० ॥   

  

वैदेह्या वचनमज्ञानप्रतिपादकम् । अनेनात्मत्राणादौ मृषावादो न दोषायेति
ध्वनितम् । काश्चिद्विद्रुताः, काश्चिद्दृढं स्थिता एव, काश्चिद्रावणाय
निवेदितुं गताः  ॥  ५।४२।११,१२  ॥   

  

सीतया कृतसंवादत्वज्ञानं यथा तथोक्तम्  ॥  ५।४२।१३  ॥   

  

न निवेदयितुमिच्छति । प्रायेणेयं तं जानातीति तासामाशयः  ॥  ५।४२।१४,१५ ॥   

  

प्रमृष्टं नाशितम्  ॥  ५।४२।१६  ॥   

  

उद्देशः प्रदेशः  ॥  ५।४२।१७  ॥   

  

कः श्रम इति । महावनं भग्नवतस्तस्य श्रमो ऽसंभावित इत्यर्थः । अतः सा
जानक्येव तेनाभिरक्षिता तदाश्रयवृक्षाभङ्गेनेति शेषः  ॥  ५।४२।१८  ॥   

  

तस्यैवार्थस्य स्थिरीकरणाय पुनः प्रतिपादनम्-- चार्विति । तेनाभिरक्षितः ।
सीतारक्षणार्थमिति शेषः  ॥  ५।४२।१९  ॥   

  

आज्ञातुमाज्ञापयितुम् । सीता संभाषितेत्यनेन सापराधग्रहत्वं बोधितम्  ॥ 
५।४२।२०  ॥   

  

तद्भाषणस्यापराधत्वमुपपादयति-- मन इति । त्यक्तजीवितस्त्यक्तजीविताशः ।
राजपरिग्रहभाषणं पुंसो ऽपराध इति भावः  ॥  ५।४२।२१  ॥   

  

संवर्तिते विवर्तिते ईक्षणे नेत्रे येन सः  ॥  ५।४२।२२२४  ॥   

  

अशीतेः साहस्रम् स्वार्थे ऽण् । कूटो ऽयस्कारः कूटसदृशाग्र आयुधविशेषः  ॥ 
५।४२।२५,२६  ॥   

  

अवस्थितं युद्धाय संनद्धम्  ॥  ५।४२।२७  ॥   

  

काञ्चनाङ्गदैः काञ्चनपट्टबन्धैः  ॥  ५।४२।२८,२९  ॥   

  

क्षितावाविध्य । लाङ्गूलमिति स्वभावोक्तिरलङ्कारः  ॥  ५।४२।३०,३१  ॥   

  

अनुनादिना प्रतिध्वनिमता  ॥  ५।४२।३२  ॥   

  

जयति सर्वोत्कर्षेण वर्तते  ॥  ५।४२।३३,३४  ॥   

  

प्रतिबलं प्रतिस्पर्धार्हबलवत्  ॥  ५।४२।३५  ॥   

  

मिषतामित्यनादरे षष्ठी  ॥  ५।४२।३६  ॥   

  

संनादशब्देनास्फोटशब्दजप्रतिध्वनिना सिंहनादेन च  ॥  ५।४२।३७  ॥   

  

स्वामिनो रामस्य सन्देशेन नामग्रहणेन कस्यायं भट इति सन्देहरहिताः । किं च
स्वामिसन्देशेन रावणाज्ञयातिघोरेणाप्यनेन योद्धव्यमेवेति
निश्चयात्पक्षान्तरशङ्कारहिताः प्रहरणैरायुधैरभिपेतुः प्राहरन्नित्यर्थः  ॥ 
५।४२।३८  ॥   

  

तोरणाश्रितं तोरणसमीपे स्थापितम्  ॥  ५।४२।३९  ॥   

  

स प्रसिद्धो विनतासुतः पन्नगमादायेव स हनूमांस्तं परिघमादायेति योजना  ॥ 
५।४२।४०  ॥   

  

परिगृह्य परिघमिति शेषः  ॥  ५।४२।४१,४२  ॥   

  

कतिचिद्धतावशेषा द्वित्राः  ॥  ५।४२।४३  ॥   

  

प्रहस्तपुत्रो जम्बुमाली  ॥  ५।४२।४४  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
सुन्दरकाण्डे द्विचत्वारिंशः सर्गः  ॥  ५।४२  ॥   

  


