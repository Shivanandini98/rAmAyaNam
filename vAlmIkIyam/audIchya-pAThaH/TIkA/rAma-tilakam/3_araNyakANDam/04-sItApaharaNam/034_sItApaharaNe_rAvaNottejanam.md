+++
title = "०३४ सीतापहरणे रावणोत्तेजनम्"
title_english = "034 Surpanakha allures Ravana to marry Seetha"

+++


तत इति  ॥  ३।३४।१४  ॥   

  

किंरूप इत्यस्योत्तरम् दीर्घबाहुरित्यादि  ॥  ३।३४।५  ॥   

  

कश्च राम इत्यस्योत्तरम् दशरथात्मजः । कनकाङ्गदं कनकवलयभूषितं चापम्  ॥ 
३।३४।६९  ॥   

  

खरश्च सहदूषणो हत इत्यर्थः  ॥  ३।३४।१०  ॥   

  

किमर्थं दण्डकारण्यं प्रविष्ट इत्यस्योत्तरम् ऋषीणामित्यादि  ॥  ३।३४।११
 ॥   

  

पूर्वतनं स्ववृत्तं गोपायन्त्याह एकेति । परिभूय नासाकर्णहीनां कृत्वा  ॥ 
३।३४।१२,१३  ॥   

  

रामस्य दक्षिणो बाहुरित्यनेन सर्वतत्कार्यधुरन्धरत्वम् । बहिश्चरः प्राण
इत्यनेन निरतिशयप्रेमास्पदत्वं सूच्यते  ॥  ३।३४।१४१८  ॥   

  

यस्य सीता भार्या यं हृष्टा परिष्वजेत्स एव सर्वेषु कालेषु लोकेषु च
पुरन्दरादप्यभ्यधिकं जीवेत् । तस्या लक्ष्म्यवतारत्वादिति व्यङ्ग्यम्  ॥ 
३।३४।१९,२०  ॥   

  

तवानेतुमुद्यताहमिति मृषावचो रावणसन्तोषार्थम्  ॥  ३।३४।२१,२२  ॥   

  

भार्यात्वे भार्यात्वेन सम्पादने  ॥  ३।३४।२३,२४  ॥   

  

एषां रामादीनामशक्तिं तेषां राज्याद्यभावाच्चकारात्तव शक्तिं च विज्ञाय
सीता तव भार्यात्वे क्रियताम्, भार्यात्वे तद्व्यवहारे यथा विषयो भवति तथा
क्रियताम् यत्यतामित्यर्थः  ॥  ३।३४।२५  ॥   

  

अद्य कृत्यमेतत्कालोचितकृत्यं कर्तुं योग्यं तत्प्रतिपत्तुं निश्चित्य
ज्ञात्वा प्रवर्तयितुमर्हसीत्यर्थः  ॥  ३।३४।२६  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽरण्यकाण्डे चतुस्त्रिंशः सर्गः  ॥  ३।३४  ॥   

  


